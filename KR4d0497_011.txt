# -*- mode: mandoku-view; -*-
#+TITLE: 揭文安公全集
#+DATE: 2015-09-11 16:24:09.140149
#+PROPERTY: ID KR4d0497
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0270-011揭文安公全集-卷第十一.
<pb:KR4d0497_SBCK_011-1a>¶
掲文安公文集卷之十一¶
　　　　　　　掲　曼　碩　傒　斯　著¶
　　　　　　　門生前進士爕理溥化校録¶
　記¶
　　廬江縣學明倫堂記¶
廬江縣古廬江郡治焉今&KR0674;無爲州東有巢白¶
黄陂之浸西有桐舒之蔽前臨大江北界合肥¶
山髙而水深邑大而土饒風俗淳古民習礼譲¶
故易治而速化延祐三年邑令史伯杲新孔子¶
庙後九年邑令張導礼更爲神像及礼&KR0266;至順¶
<pb:KR4d0497_SBCK_011-1b>¶
二年春二月碭山成君克敬継為兹邑祗謁先¶
聖先師退即明倫堂敎宫以下以序列坐歴問¶
風俗&KR0391;否吏民𫠦疾苦古今賢士孰忠孰孝各¶
以𫠦聞知敬對起瞻棟宇摧撓腐販蹙然曰是¶
固出治之夲乃尔而緩乎即日出私錢為民倡¶
合𫠦淂緡錢七千五百有竒三月丙戍即工秋¶
七月戊子落成凡為屋六楹丹墨藻繢髙壮宏¶
𫿞始于庙称子是人皆知君𫠦以為治之意不¶
待教令日趋于善明年夏属舒城宰爕理&KR0270;請¶
予記夫明倫之&KR0003;具在六經其要君君臣臣父¶
<pb:KR4d0497_SBCK_011-2a>¶
父子子而已若堯之惇叙九族舜之敬敷五教¶
禹湯文武周公之𫠦以化民成俗孔孟之𫠦以¶
垂世立教皆是道也是故君不君則天道乖臣¶
不臣則地道暌父不父子不子則人道絶其故¶
亦大矣孔子曰斯民也三代之𫠦以直道而行¶
也以其道治其民夫焉有古今之間哉君子受¶
于承于師偹于身施于家行之于鄉居一邑則¶
以之治一邑居一州則以之治一州任天下之責¶
則以之盡天下之責不以上不知而慢其政不¶
以下不&KR0025;而怠其教彼方以去礼絶義爲恱我¶
<pb:KR4d0497_SBCK_011-2b>¶
則曰天叙天秩不敢廢也彼方以殚財毁質為¶
欺我則曰福善祸&KR0075;不敢誣也夙夜孜孜求夫¶
在我孟子曰三代之學皆𫠦以明人倫也君子¶
之學也求以明之而已君子之行也求以推之¶
而已此非獨為成君有民社之告𫠦以為升其¶
堂立其庭為師弟子者之告吾聞邑有文翁者¶
有周瑜者有毛義者雖不足以上方三代盛時¶
之士然其𫠦以事親事君之道有能跂而充之¶
亦庶几焉是役也相其成者主簿盧廷瑞董其¶
事者邑士洪琮薛興宗成君字簡卿盖賢大夫¶
<pb:KR4d0497_SBCK_011-3a>¶
云¶
　　靖州廣徳書院記¶
靖州居椘極壌洞庭潴其左巴蜀據其右狑獠¶
與隣猨鳥與逰而兵革之𫠦狃習也然其民好¶
闘而勇于為義雖寡學而易感犹有屈賈之遺¶
風焉自魏文靖公&KR0481;靖州士始知學近来有粟¶
朝儀者靖之㑹同之賢者憂其圡地僻陋去上¶
國遐逺士不典于學惴惴然&KR0178;王化之不流廼¶
築書院于居之里因其郷名曰廣徳厚&KR0010;幣以¶
聘師髙廪稍以飬生徒凡郷之子弟俊茂者寠¶
<pb:KR4d0497_SBCK_011-3b>¶
不給者咸得来學其中&KR0076;&KR0084;之音甫作而隣&KR1522;¶
警當報大兵督餉學遂瓦觧事㝎凡園田進取¶
之務悉置益廣棟宇豊聚蓄招徕生徒由是復¶
振且欲示子孫母替厥服介其友謁文于余天¶
民之降&KR0454;秉&KR0212;雖有居天地之外未能或之違¶
也故三苗負固舜舞干羽而来格越裳肅慎去¶
里萬里慕周徳重繹而来朝至于文翁之在蜀¶
韓栁之潮與栁皆能一旦変文身椎結之俗千¶
載称文献之&KR0022;盖可騐矣然彼皆大賢之𫠦為¶
徳盛而化&KR0270;道髙而名流其入于人易今粟氏¶
<pb:KR4d0497_SBCK_011-4a>¶
以窮&KR0022;&KR0330;素之士&KR0108;然鼓舞義以韓栁文魏之¶
自任亦可謂難也巳嗚呼士之居是卿㳺是郷¶
以及粟氏之子子孫孫而有違其志背其道壅¶
文教而不宣而惟暴棄之㱕復何顔以自頋其¶
身耶可無念哉其爲屋椽礎之数若干工匠之¶
計若干自相攸乞成之歳月廪給之寡夥咸俾¶
𠜇于碑隂焉¶
　　廣州增城學縣記¶
入其邑人民聚田野闢學校&KR0113;其政可知矣在¶
國&KR0004;廣之增城孔子庙火于兵進士李肖龍刻¶
<pb:KR4d0497_SBCK_011-4b>¶
木主祠于士人鄭聪老家鄭遂以宅爲學歴五¶
十餘年未有能復之者至順二年前翰林&KR0025;事¶
盱江左江由廣州香山令湖州&KR0052;歴加奉議大¶
夫尹增城淂故址城西沖霄門外百八十𡵯面¶
鳳䑓負亀山水縈廽如𢃄始合謀&KR0118;之于是列¶
士輸幣群工效能頋濟陽復選其材頋宗興張¶
悟道李夀李惟佑鄭元善董其役始是年冬訖¶
明年秋凡爲殿六楹崇四尋有三寸廣六筵有¶
五尺深如廣而去其筵有八尺堂四楹崇三仞¶
七寸有半廣十有一筵七尺有五寸&KR0055;視廣而¶
<pb:KR4d0497_SBCK_011-5a>¶
去其八筵六尺有五寸門之楹如堂之数崇不¶
及仭三尺四寸有半廣如之深不及筵二尺有¶
五寸左右為廡皆十有二楹崇二仭有一尺深¶
二筵有二尺堂之東為郷先賢崔清献公祠四¶
楹崇二仭有一尺廣二筵有八尺深如廣而去¶
其二尺内環崇墉外繚松竹堂之北有山又植¶
松五千餘株而亭其上可俯覧一邑之乃勝休¶
工休徒以舍菜礼告成于庙崇儒師使申其教¶
&KR0167;諸生始修其業和民人使𫉬其𫠦而政聲作¶
矣又因南雄教授李顯求𠜇石之文于余以著¶
<pb:KR4d0497_SBCK_011-5b>¶
乆逺遂告之曰學校者𫠦以明道設教之地也¶
道非聖人𫠦獨得非有愚智逺迩古今之間學¶
則至焉増城雖僻在領表聲明文物與中州䓁¶
而不能以聖人之學立身棄其身者也不能以¶
聖人之治治民棄其民者也棄身者殃棄民者¶
亾故立身莫先于學治民莫先于興學左君治¶
香山既能以興學為首務今又以治增城弗棄¶
其民矣二邑之士皆能有以立其身矣乎重為¶
告曰夫子萬世南面享天子之礼楽天下皆知¶
為聖增城既庙礼夫子又祠崔公豈不以為賢¶
<pb:KR4d0497_SBCK_011-6a>¶
乎賢如崔公則祀之况有不止如崔公者乎君¶
子亦務學哉至順三年十月具官掲傒斯記¶
　　&KR1406;亭記¶
泰㝎四年夏六月余自清江鎮買舟泝流而上¶
未至廬𨹧二十里有巨石如夏屋嵌立江右漁¶
舟賈舶膠葛其下前挹二洲人烟鷄犬出没誕¶
漫又拏舟前行数百里有小溪出谷中仰見層¶
峦葺擁雲木森恱遂舍舟循溪而入越五里劃¶
然開朗左右環合風氣蓄宻有巨塜𨺚然在山¶
半由塜之左又入小谷有屋数間題曰&KR1406;亭乃¶
<pb:KR4d0497_SBCK_011-6b>¶
坐亭上召守塜者而問曰地爲何曰爲書堂原¶
塟爲誰曰爲阮氏何氏曰民望曰吾知其爲人¶
矣是尝以年十三風雪徒𡵯求書福建憲使出¶
其父于獄者是嘗佐其父連山簿尉攝兵馬鈐¶
轄撫洞獠有方者是嘗㧞俘虜之子于軍中以¶
還其友贖俘虜之母于邑大夫以還淮僧責名¶
家之女于&KR0084;筵以還其夫且給其家使改𬨨易¶
行者是常爲郡曺又爲縣都曹寛海艘之役罷¶
坑治之害者是尝受知滕國李武愍公恒及其¶
子平章公世安椘国程文憲公鉅夫南䑓薛中¶
<pb:KR4d0497_SBCK_011-7a>¶
丞居敬孫御史世賢者尝為翰林潘侍讀昻霄¶
為監察御史時舉為江西憲椽不果用廣東帥¶
荅𠜇海朝京時湖廣燕右丞公揇為司農時欲¶
舉為椽不就者遂升髙而望青原天容天玉諸¶
&KR0280;如劍如㦸如屏如帷如卓茟者陳乎其前東¶
山墨潭蛇山之属如騫如𠋣如據如伏如&KR0627;如¶
紺者繚乎其後飄然如匹素渺然如白蛇自天¶
南千里不息而横截乎党灘者贛江也朝暉夕¶
景長雲廣霧明滅変化不可殚紀冝乎孝子慈¶
孫于此興屺岵之悲而無窮也于是愴然而下¶
<pb:KR4d0497_SBCK_011-7b>¶
復坐亭上拊髀而&KR0084;曰山川信美兮心孔悲往¶
者不可作兮来不可期左右皆欷歔不自禁乃¶
就舟至郡以其状告知徃来者曰然是其仲子¶
清江教諭浩嘗庐墓其中且將𦵏其父于山之¶
左腋他日為投老之地者也居数日&KR0002;来見戚¶
乎其容懇乎其言與語&KR1406;亭事泫然流涕曰先¶
子之藏也再閱月乃請記夫父子者人之大倫¶
也生死者人之大故也子雖甚爱其親不能使¶
其親之長存父雖甚爱其子不能使其子之皆¶
孝極夫登髙丘臨塘墓不必其親之𫠦藏未有¶
<pb:KR4d0497_SBCK_011-8a>¶
不悄然傷懐彷徨躑躅者人之至情也况浩兄¶
弟之孝臨其親之𫠦藏者乎然孝于親莫大于¶
敬其身敬其身莫大于勵其行雖&KR0249;&KR0084;盈耳献¶
酬交錯常如&KR1406;屺&KR1406;岵之時庶毋負兹亭之𫠦¶
以名也烏乎當至元風乕雲龍之世使民望少¶
自損何𫠦不至而寕為郷善人以終撫其山川¶
天固將啟其後之人矣民望諱霖號石&KR0280;居士¶
好學而尚義晚尤嗜佛老之書娶吴氏有四子¶
曰均浩鐸煥女四嫁士族孫男七人是歳九月¶
記¶
<pb:KR4d0497_SBCK_011-8b>¶
　　善餘堂記¶
饒有善人㞐安仁華蘃峰之西玉真&KR0279;之東華¶
山之陽張果峰之北曰胡君茂卿治獄多隂徳¶
其祖父皆好善郷之老長大夫士相謂曰易太¶
𫝊不云乎積善之家必有餘慶請以善餘名胡¶
氏之堂又購昭文舘大學士李愽光書以遺之¶
至順元年其子式入史舘與余深相好又明年¶
請記于余余曰夫善人孔子犹嘆其不淂見孟¶
子犹聞之喜而不𥧌况治獄平尤人𫠦难者乎¶
茂卿之生父盖年四十有五矣甚爱之未成童¶
<pb:KR4d0497_SBCK_011-9a>¶
好學孝謹父愈爱之我元有天下𫠦與共治出¶
刀茟吏十九卿亦起為縣曹然在諸曹中獨異¶
其治獄情可貸者無不貸之死可生者無不生¶
之民亦莫不自輸其情而刑以不濫縣長&KR0983;及¶
同列多嫉怒怨𢙣之而不敢言乆乃服其為人¶
元貞末縣有盗捕人不淂尉輙以疑似捕齊民¶
七人日搒掠鍜練之獄具移縣縣長&KR0983;皆喜其¶
淂盗立関三木置獄中上遣使決且至卿入獄¶
語七人曰皆言汝䓁非盗何不自言衆涕泣死¶
不敢異卿曰汝弟言當助汝否即旦夕死七人¶
<pb:KR4d0497_SBCK_011-9b>¶
遂極言寃状令怒不聼卿前争曰七人一邑之¶
人皆知為非盗以為盗者獨尉與令耳奈何欲¶
殺七無罪以逭失盗之責失盗之責亦至死耶¶
令黙然竟释之七人歸皆祠卿于家　頃之以¶
群曺攝縣諸曺長有為縣豪主錢榖致冨饒者¶
豪常欲坐以事殺而并之未淂間聞与妻前夫¶
女姦乃大喜曰即坐与親女姦罪至死遂白縣¶
治其事縣淂重賂皆許諾卿亦佯許之及捕治¶
事有寔然非親女故匿不𤼵豪曰求閱其獄盡¶
如指意無異獄既具上府卿宻疏女族姓及祖¶
<pb:KR4d0497_SBCK_011-10a>¶
父名牘中府閲獄見𫠦引女族姓祖父名召謂¶
卿曰卿真長者當為卿成此名竟以異姓女杖¶
而出之卿為徳𩔖此名至不可敷此其尢彰明¶
較著人𫠦常道之者後生五男子皆秀穎出群¶
曰吾父積善惟吾人一吾今有五子天與吾厚¶
矣即自免帰田里飬親教子縣長吏就問政事¶
淂失随事誠告不及于他父年八十一終卿今¶
亦七十餘矣教五子皆為儒闔門雍睦人取以¶
為法可謂善人也巳矣夫善者天地之心天之¶
于物無𫠦不爱善亦無𫠦不爱故曰順天者昌¶
<pb:KR4d0497_SBCK_011-10b>¶
逆天者亾昔于公治獄有隂徳髙其門閭令容¶
駟馬車曰後必有興者其度淺矣其報不丧如¶
取諸劵胡茂卿為吏治獄平身未出曹椽之間¶
淂五子即自貶損罷㱕若欲以其餘遺子孫者¶
固自有逕庭㢤余嘗𬨨善人之郷問其名則皆¶
喜而对問其人則莫不且言且頌望其居則竹¶
𣗳䓗欝禽鳥之聲喈喈及其門則鳮犬不驚童¶
僕閒暇皆充充然有自淂之意升其堂則尊者¶
不𫿞而威卑者不令而&KR0025;凡如是其後未有不¶
昌者有𬨨畨君之區行雲錦溪之上望玉真華¶
<pb:KR4d0497_SBCK_011-11a>¶
蕋諸峰求善人胡氏之家其㞐人有如是者必¶
其䖏也至順三年八月日記¶
　　進徳堂記¶
彭氏之堂曰進徳立訓也上念乃祖之令徳下¶
憫時俗之日替将納其子孫于善也&KR0004;彭氏世¶
居武夷宋之時其祖蔚與李丞相絧同學李丞¶
相貴𩔰即謝不見李丞相鎮江西書数往乃肎¶
来裵&KR0422;東湖上因㽞不去然終不&KR0063;其辟遂𨼆¶
居郡之新吴山中其七世孫敬則以文學官逰¶
四方覌四方之俗&KR0416;相并衆相𨹧智相傾卑尊¶
<pb:KR4d0497_SBCK_011-11b>¶
易序疏戚易位廢礼義違政教日甚懔然惧曰¶
吾子孫亦将有一于是乎乃㱕作是堂以示訓¶
故去華就樸以教儉髙亷重階以教𫿞歳時&KR0418;¶
烝嘗以教孝序尊卑以教敬存孤弱以教慈合¶
宗族以教和撢礼楽敦詩書以教學又惧近之¶
弗察逺之弗明也属余疏其義以廣其訓𠜇石¶
屋滿朝夕俾覌省焉余乃言曰儉者徳之莭𫿞¶
者徳之制孝者徳之本敬者徳之基慈者徳之¶
爱和者徳之順學者徳之聚儉則財用足亷則¶
上下辨孝則仁義坐敬則礼譲興慈則恩恵長¶
<pb:KR4d0497_SBCK_011-12a>¶
和則九族親學則萬善明徳雖美非儉無以㝎¶
其制故為訓之始徳雖偹非學無以約其礼故¶
為訓之終由之則昌舍之則亾不可湏&KR0119;出乎¶
訓之外故表名以著逺服之若華衮佩之若瓊¶
琚嗜之若膏梁䖏穷約而弗濫&KR0130;貴盛而弗泰¶
蹈危难而弗懾仰不愧俯不怍然後可以充乎¶
徳之寔進乎君子之域而為彭氏賢子孫夫如¶
是豈惟新吴之俗将化之推而放之四海而準¶
國家之求忠臣良士必集彭氏之門矣夫徳盛¶
者必有後以李丞相之賢而不能屈乃祖之髙¶
<pb:KR4d0497_SBCK_011-12b>¶
是必在後之人余于斯堂卜之矣夫作堂以立¶
訓&KR0274;訓以𤼵徳夲乎志也故不著其&KR0010;月始末¶
及筵楹礎筵几之𩔖蔚字子革自號石溪先生¶
敬則孛静中云¶
　　常州通真&KR0026;&KR0113;造記¶
保和通妙崇正真人徐公&KR0375;昭住常州路冝興¶
州通真覌之十有八年重建三清殿又十有三¶
年為皇&KR0159;元年建玉皇閣閣崇十二尋有半其¶
材皆出于江東故山其始也材大而匠弗勝其¶
成也不二紀而棟已撓延祐七年龍虎山道士¶
<pb:KR4d0497_SBCK_011-13a>¶
張君徳隆嗣主&KR0026;事廼量&KR0010;之入莭浮縮濫為¶
東西方丈以翼之使危有持而顛有扶以永徐¶
公之績為三門以蔽之使内益尊而外益固以𫿞¶
神明之㞐財用既足&KR0052;制既㝎㑹𤣥教大宗師¶
特進吴公入&KR0418;内祠請以郡之天申宫都監陳¶
景&KR0375;提舉&KR0026;事以董之凡錢榖之計一聴其出¶
入焉大宗師&KR0025;之于是陳君惟大宗師之教是¶
承大宗師惟張君之託是重趋事赴功夜以継¶
日&KR0881;時歴月道潰于成内則閣遂其安地儀其¶
靈車軒洞户岩䆳深靘冬無烈風之&KR0104;夏無熇日¶
<pb:KR4d0497_SBCK_011-13b>¶
之苦談&KR0052;論道坐以忘疲外則髙甍崇阿巍巍¶
堂堂人者心動𬨨者額手亷陛不加而峻面𫝑¶
不改而雄而徐之功立矣大宗師楽其有成也¶
進陳君提㸃以昭其勤張君亦𠕅&KR0013;玺書賜號¶
冲真明逺𤣥静法師以重其山夫閣雖髙有翼¶
焉則不扶而自正宫雖閎有蔽焉則不守而自¶
固吾于是淂治國之要焉覌淂徐公而地以興¶
徐公淂張君而業以𨺚張君得陳君而志以成¶
而又淂大宗師旌善報劳而継者知𫠦&KR0134;吾于¶
是又淂任人之道焉是役也一舉而衆美具斯¶
<pb:KR4d0497_SBCK_011-14a>¶
亦足矣閣之前有井極甘冽相傳李洞賓嘗浴¶
丹于此井之上有二古栢高十丈大数十圍一¶
夕飛去&KR0026;始于陳大建中額由&KR0700;道三錫為今¶
名天厯二年六月二日戊子記¶
　　𡊮州冝春縣逄溪山聖夀寺記¶
𡊮之冝春有逄溪山者以逄溪禅師得名或曰¶
逄本作濛𫝊燈録失之山有寺曰聖壽即逄溪¶
禅師𫠦建也名與　萍郷之楊岐南源相伯仲¶
&KR0004;馬祖以佛法振江西逄溪禅師與楊岐甄叔¶
南源道明同事之于八十四人之中故帰皆建¶
<pb:KR4d0497_SBCK_011-14b>¶
壇塲以闡其師之道武宗廢天下佛事獨逄溪¶
寺以聖壽名𫉬存入國朝多郡之南泉山慈化¶
寺僧主之至順元年冬寺灾長老妙愈即日發¶
公庫錢鳩上度程斬大木伐堅石大改作之𠕅¶
&KR0010;而畢視舊有加焉愈闓疏敏給亦南泉普蓮¶
宗主明炤慧覺圓&KR0063;大禅師慈昱之徒也普蓮¶
建造為天下最故愈亦称能亊云請著其事于¶
碑辭曰有蔚逢溪馬祖之徒寔開此山数不載¶
餘楊岐南源𪔂足以居堂堂愈師是纉是啚欝¶
攸降灾忽焉為&KR0469;愈頋而歎激烈&KR0108;楊畚焦輦¶
<pb:KR4d0497_SBCK_011-15a>¶
燼正位㝎方&KR0052;工程力攻堅擇良罔敢或易㒺¶
敢不臧廼基廼構廼指廼授執前執後執左執¶
右殿堂門亷庖&KR0067;庫廐髙者雲覄深者谷授&KR0808;¶
比麟次壮䴡完厚煥若天作儼若神造世尊穆¶
穆列衞肅肅逄溪有覺是頋是復愈帥其徒載¶
祈載祝天子萬夀庻民五福山增其髙水益其¶
深逄溪有覺是頋是臨愈帥其徒載祝載欽天¶
子萬夀庻民一心¶
　　廬陵縣丞馮君&KR0113;造記¶
吉安于江西為劇郡廬𨹧于吉安為劇縣古號¶
<pb:KR4d0497_SBCK_011-15b>¶
難治急則怨緩則怠怨則身危怠則政弛日惴¶
夕惕僅免于戾然亦未嘗無名守令也延祐六¶
年冬十月之望監察御史部行至郡視故醫學¶
前直&KR0349;市傍切獄垣以爲非冝喻郡亟&KR0118;之十¶
有二月郡上曹言故庐𨹧縣治夷衍爽塏可&KR0118;¶
&KR0004;廢其地以爲紋錦院机絡之局而縣&KR0009;棲郡¶
治之西五萬倉至是乃命増築紋錦院以䖏机¶
絡而以其地爲學徙縣治舊學而復故倉三役¶
並興悉以縣丞馮君克敏董之君慨然受命而¶
不辞曰吾弗爲必有病吾民者至矣㑹是歳君¶
<pb:KR4d0497_SBCK_011-16a>¶
當督輸即風輸者出力佐之淂楮弊数千緡遣¶
吏治木諸縣皆與木返幣木石既集乃择亷敏¶
吏　任其事明年春正月新紋錦院堂亷坊局¶
及諸傍舍餘八十楹二月已未局乃&KR0118;是月建¶
醫學為開天之殿以祠三皇六楹為两廡以列¶
&KR0025;祀皆十有三楹門十楹外為靈星之門以偹¶
制度殿之後為講學堂六楹及庖庫之次十有¶
八楹西為教官之署凡為屋十有二楹秋八月¶
戊申學乃迁是月建廬𨹧縣為聴事之堂四楹¶
有有荣左右有次皆四楹為两廡以居六曹皆¶
<pb:KR4d0497_SBCK_011-16b>¶
十楹門八楹其東為都曺之署凡為屋廿楹冬¶
十有二月庚午縣乃迁凡三役工徒之費出于¶
寓公大家及寮佐之𫠦助者萬二千緡有竒不¶
足皆君自更之自&KR0052;始以迄于成或完舊而益¶
新或更剏而改作一木一石必量其材而用之¶
一錢一粟必度其冝而給之寛不至弛猛不至¶
殘調其寒燠時其飢渇吏無奸欺民不告劳故¶
其成功敏而無怨言夫為政不难母&KR0127;民力而¶
巳𫝊曰不傷財不害民又曰莭用而爱人使民¶
以時夫莭用故不傷以時故不害惟君力行之¶
<pb:KR4d0497_SBCK_011-17a>¶
故其爲政平易民信民&KR0084;頌焉大徳中金華胡¶
君長孺分教盱江攝録事視其屋懔将壓曰是¶
将病吾民矣不喻月新之或曰此非挕職也君¶
笑而不言嗟乎惟君子爲&KR0014;&KR0104;民之&KR0104;楽民之¶
楽况馮君身居其任者乎雖然有二君之心之¶
才則可不然均爲怨府矣豈必廬𨹧㢤醫學教¶
授𫿞君夀逸剛正人也美其事請書于石以示¶
後之爲政者且以見郡之能使人也君字彦逹¶
濮人歴宜春髙安彭澤三縣皆有名¶
　　昭勇庙卷雪楼記¶
<pb:KR4d0497_SBCK_011-17b>¶
吴折衝将軍西𨹧太守寕既與周瑜魯肅吕䝉¶
陸遜之徒並立大功世庙食興國之東六十里¶
冨池之口龍光山之下後千餘年宋有天下録¶
前代忠臣義士復賜将軍爵一命而公再命而¶
王七命而数物偹號其庙曰昭勇門曰表　忠¶
而将軍之靈以益著自始封百七十有八年而¶
建楼于庙之北名曰&KR0195;雪又百十有二年而¶
燬于景㝎元年之兵又六十有三年為皇元至¶
治之二年祠官九宫山道姜守夷與里人刘舜¶
元及其徒子如渊爰謀爰度筮日他事&KR0048;楼故¶
<pb:KR4d0497_SBCK_011-18a>¶
基為屋八楹中為重屋六楹崇七尋有半仍命¶
曰&KR0195;雪之樓左頋舒蒲之渚右據黄龍之湾前¶
俯大江後控衡庐北望長淮之外以天為際方¶
其驚風忽&KR0120;白浪晝立天地低昻川谷&KR0269;吞則¶
思将軍之在吴也威名動山岳謀慮出&KR0294;神&KR0108;¶
百&KR0016;而曹瞞夜驚𢧐孤軍而張遼早却臨夏口¶
而黄祖授首搤益陽而関羽退師指皖城而朱¶
張擒入夷𨹧而曺仁破何其忠且勇也及夫風¶
霽浪弭上下一碧長空冥冥白鳥孤𣳚則思將¶
軍之既沒也三國為&KR0469;五運迭興南北紛紜或¶
<pb:KR4d0497_SBCK_011-18b>¶
𩀌或合将軍犹以餘忠遺惠隂隲下民馮大江¶
而&KR0045;靈&KR0770;南面以頋享又何仁也登斯楼也豈¶
不念曰以區區之吴而有江表数州之地僅足¶
以抗蜀魏将軍一輸其忠而庙食百世况戴天¶
&KR0130;地美衣豊食倓然臣子于今之世者乎故君¶
子立功立事必思以𩔰當世而垂無極斯楼之¶
作亦非徒欲覌涛浪窮勝槩而已盖𫠦以劝忠¶
也以三子興復之心而属余記不可不以書神¶
姓甘字興覇巴郡臨江人累號爲昭毅武恵遺¶
爱𩔰灵王云¶
<pb:KR4d0497_SBCK_011-19a>¶
　　法印寺記¶
豊水之東鳳池之西有寺曰泉林宋治平三年¶
改賜法印木有豫章楓櫧松栢之茂水有錢塘¶
美泉之注脩行萬箇崇墉百堵自江禅師至齊¶
十有二𫝊而中徽自覺昇至心日十𫝊而復振¶
&KR0004;昇偕其徒徳之廣慈撫廢虗啚前規起嘉泰¶
開禧力復舊貫徳再𫝊曰継澄始買飯衆之田¶
十畝有竒澄之徒慧明復淂田二十畝以爲長¶
明灯供宋律寺覌母買民田而明以高行絶學¶
善爲方主翰林學士徐公&KR0052;孫礼部尚書雷公¶
<pb:KR4d0497_SBCK_011-19b>¶
宜中故淂諸長明灯至于今不廢明之徒永&KR0159;¶
&KR0159;之徒祖荣復廣田百畝而寺之計益滋又三¶
𫝊是為心日心日既嗣百廢&KR0113;舉效献力者争¶
盡其用大徳六年重覆佛殿祠后土殿東先師¶
及諸長者殿西明年重覆三門又明年两廡及¶
庫&KR0067;庖湢皆撒而新之皇慶元年建法堂四楹¶
中&KR0418;覌音大士延祐六年楼于堂之北東上庋¶
佛書下列僧寮明年又楼于堂之東南虗中以¶
為齋堂其東以舘賔客若山門若縣鍾之楼方¶
程村度地而申為之自大徳以来凡𫠦修营或¶
<pb:KR4d0497_SBCK_011-20a>¶
資于人或出乎已皆日之孫福&KR0096;之力也权既¶
能盡瘁以成其祖及其師圎炤之志而权之徒¶
惟勝復&KR0014;屈身貿易佐匠計勝之徒&KR0700;易日誦¶
華𫿞帰質田以相权之功是皆儒門𫠦謂孝子¶
慈孫者也方今上自京師下逮郡邑致崇極于¶
佛者莫不因物産之盛&KR1088;國家之力犹恒&KR0002;不¶
及况泉林不仰縣官不資常住振法基于未墜¶
招宗緒于無窮者乎冝為刻辞著在金石其辞¶
曰佛入中國餘二千載厥象伊皇髙視六合横¶
敷四海其流湯湯河汾著書佛乃聖人教則西¶
<pb:KR4d0497_SBCK_011-20b>¶
方明明我朝並見三氏&KR0853;有萬國列刹想望照¶
地燭天前無古昔割&KR0254;錫衎跨州連縣宝衣玉¶
食式名休祥保合太和孰臻其極㦤此泉林扶¶
顛持危僻在東湖畢力殫慮祇率乃亊有抗厥¶
&KR0004;廣殿重楼高壮&KR0201;𫿞弗儉弗踰瀏瀏清泉落¶
落長松楽是幽居有詵其徒有秩其儀趾徳済¶
美群&KR0052;在几鐘鼓在&KR3912;以祝天子永遵其道𫝊¶
灯&KR0052;祖以作教&KR0100;¶
　　冲𤣥&KR0026;記¶
皇&KR0159;二年春二月始作冲𤣥覌夏六月覌成寔¶
<pb:KR4d0497_SBCK_011-21a>¶
在冨州之南第三十七福地豊山之陽五里𫠦¶
雕&KR0280;之下因黄氏之故祠也西南維黄氏世盛¶
宋&KR0159;元&KR0004;朋党論起朝&KR0418;&KR0048;幹办行在諸司審¶
計司瀛進讜議十二萹歴詆外戚韓侂胄蠧國¶
乱政天下誦其名嘉㝎&KR0004;以夀終其子通直&KR0048;¶
知衡州常寕縣直方𦵏于&KR0280;之南双井原因建¶
祠曰双井庵命始豊之仙林覌道士靈宝大師¶
賜𬗋歐陽某&KR0418;祠事且約世守之未几常寕之¶
夫人徐氏卒&KR0830;&KR0280;之東白竹原亦建祠曰白竹¶
菴皇&KR0159;二年常寕四世孫征東儒學副提舉可¶
<pb:KR4d0497_SBCK_011-21b>¶
自双井巷延礼聶爰静主之師至即撒舊祠闢¶
地為覌不数月而工畢飛殿壮䴡高廣雄深門¶
廡端直庖廪完固飛雲之楼矗其西黄氏及后¶
圡氏之祠翼其東文梁藻井之制雲房齋庐之¶
次煌扈于其内鍾鼔之聲笙磬之音鏜鎝乎其¶
外于是晝霧出楹夕淄殷砌帨栢拒冬長松無¶
夏神若仙人儵忽来徃山川不改其舊而十倍¶
故祠矣請名曰冲𤣥之覌又嘗与其師歐陽維¶
新買田五頃有竒至是盡帰子覌以飬學徒&KR0418;¶
𨤲事君子曰惟不貪故能&KR0111;其利惟不私故能¶
<pb:KR4d0497_SBCK_011-22a>¶
成其功&KR0111;利而有成功非信道而勇于立者不¶
&KR0014;也使聶君不爲老而爲孔氏淂志當世𫠦至¶
冝何如黄氏其知人矣延祐七年春征東之子¶
尚敬尚忠請伐石紀功因推道徳之端極内外¶
之辨而爲之辞以授其徒黄晞平孫誠則䓁刻¶
之其辞曰猗欤&KR0684;㢤五千之文上探無始下酌¶
黄軒逹性立命執&KR0052;御权剛柔存亾進退後先¶
糠粃天下道徳之源𤣥門既闢教道滋盛水旱¶
疾疫禱祠禳禜一呼一吸一動一静奔走雷風¶
&KR0294;神受令上好下效此求彼&KR0063;乃道之文匪道¶
<pb:KR4d0497_SBCK_011-22b>¶
之性志士長徃獨善其身錬形制魄守精馭神¶
蝉蛻守内飛翔天津匪道之𨺚乃道之屯孰行¶
罔至孰用㒺治蕭曹以臣漢文以帝慈儉為宝¶
敦樸是貴雖慙三五終邁七制迨于我元搃&KR0259;¶
萬囯囯既殊俗治亦異術既尊素王亦兼老释¶
或齊以礼或道以徳化成天下立治之極豫章¶
南境豊城故邑崇崇始豊神明𫠦集跂彼雕岑¶
雲蒸霧&KR0668;有屋渠渠有阯岌岌偉哉聶君有此¶
駿功黄氏以祠老氏以宫居有𫠦飬學有𫠦宗¶
敬哉學人罔或不恭執徳之恒守道之中祈天¶
<pb:KR4d0497_SBCK_011-23a>¶
永命萬世攸同¶
　　彭州學記¶
蜀彭州孔子庙學燬于兵九十餘載有司偹位¶
因弊承簡春秋有亊綿蕝行礼治具弗張民習¶
于野至治中太守刘𨺚畏上威徳思夲政敎爰¶
謀爰度廸復其舊而教飬之道猶𨶕今太守則¶
日興學而不知教飬与無學同于是縮溢莭浮¶
舉俸&KR0091;貸月計其息懇廢辟&KR0189;時值嘉榖&KR0010;取¶
其入以其𥙊飬以為&KR0052;常合凡民子弟之俊秀¶
者三十人立師以教故入其庙則棟宇雄䴡礼¶
<pb:KR4d0497_SBCK_011-23b>¶
楽偹舉聖師洋洋不動而應入其學則堂宇脩¶
㓗絃誦洋溢民吏&KR0026;感不令而化其文學姓某¶
㳂牒京師請紀金石乃告之曰惟蜀與宋終始¶
聲教淪洽民心固結故國朝用兵積数十年乃¶
克有㝎圡著之姓十亾七八五方之俗更爲賔¶
主治者狃聞襲見以道風舊俗爲可鄙前言徃¶
行爲可陋至有鴻儒𪧐學林潜谷逝其道莫聞¶
况&KR0167;有知學校㢤故學校与道興廢上不知學¶
則失其教下不知學則失其政學校廢政教失¶
治道㣲矣而彭前守克興後守克承継善趾美¶
<pb:KR4d0497_SBCK_011-24a>¶
作民父母諸生其有思乎夫蜀學有楊雄文有¶
相如治有文翁諸葛下迨唐宋群儒迭興徽言¶
㦤行著在簡册舍疵取醇使合孔子之道父以¶
教子兄以教弟朋友相講里巷相習以翼聖人¶
之治則蜀之人父父子子君君臣臣劔閣無𫠦¶
用其関瞿塘無𫠦用其險必自彭始諸生朂之¶
母負諸守之意與聖天子之望元統二年八月¶
日記¶
<pb:KR4d0497_SBCK_011-24b>¶
<pb:KR4d0497_SBCK_011-24b>¶
# SB1_1450-172.png
