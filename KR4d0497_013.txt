# -*- mode: mandoku-view; -*-
#+TITLE: 揭文安公全集
#+DATE: 2015-09-11 16:24:09.248314
#+PROPERTY: ID KR4d0497
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0270-013揭文安公全集-卷第十三.
<pb:KR4d0497_SBCK_013-1a>¶
揭文安公全集&KR0195;之十三¶
　　　　　　揭　曼碩　傒斯　著¶
　　　　　　門生前進士爕理溥化校録¶
　　饒&KR0046;君墓誌銘¶
臨川饒國華卒之明年其&KR0012;得正馳書京師請¶
銘曰先子且属纊曰吾生無&KR0001;成名没必得故¶
人揭君銘余十五年前過臨川遭&KR0038;華扵道要¶
余至舍行二三里至太原之谷其山四高環合¶
如城中有良田美木水聲淙淙与禽鳥之聲相¶
亂坐予屋西别墅悠然之亭諸子玉立觴酌屡¶
<pb:KR4d0497_SBCK_013-1b>¶
行復徘徊濯清釣雪諸軒亭之間花氣襲衣竹¶
隂滿地使人冷然忘帰為留一日而去自是嘗¶
一再過之不謂&KR0853;然死矣悲夫君早&KR0012;事母鄭¶
孝謹為人端重和粹好讀春秋左氏傳䏻通諸¶
史始末重賓客楽施予浮沉郷里與時高下及¶
諸子既長皆讀書有守定持其家乃泛大江浮¶
雪夢弭楫漢水之上入鹿門求龎公遺迹登峴¶
首訪羊公墮涙之碑扵是扁舟東下覌六朝故¶
都泝彭蠡而還方謀厯齊魯燕趙之郊而不待¶
矣鳴呼遽如是而已乎君長余一歳耳余雖生¶
<pb:KR4d0497_SBCK_013-2a>¶
何益&KR0216;不銘君㢤君諱&KR0063;舉其先南豊人曽祖志¶
通祖宗父文祖配呉氏子男三得正得貞益女¶
二長刘次適余孫男一瑞生女一君卒以至順¶
元年十月七日年五十八葬以某年月日墓在¶
某原君嘗&KR0082;買書数千&KR0195;割田建義塾以教郷¶
里子弟未遂而&KR0255;是尚在後之人銘曰不角而¶
勝不求而&KR0085;悠然太原之谷庸非斯人之福¶
　　蕭景能墓誌銘¶
㤗定三年九月五日廬陵蕭祥嘉景能以疾卒¶
&KR0005;&KR0287;矣其妻之兄郷貢進士劉性粹&KR0454;告&KR0001;知¶
<pb:KR4d0497_SBCK_013-2b>¶
　揭傒斯曰女弟之夫䔥祥嘉生而甚賢不幸年¶
　廿六以殁生而無&KR0001;成名殁無以表&KR0139;扵世女¶
　弟甚哀之願得為之銘庶幾為不没也敢請問¶
　其善状則曰祥嘉少有志操嘗以古人自期篤¶
　學好問未嘗有子弟過父早䘮事其母刘生母¶
　張及二兄&KR0030;礼與人交和易簡諒言必可復諸¶
　經皆通大義諸子史方術百家皆能提其綱領¶
　其要雖進士程文未嘗苦學下茟輙出人上尤¶
　喜為&KR0084;詩以漢魏晋為宗下此惟陳子昻李太¶
　白&KR0330;&KR0063;物以為稍近扵古長短句則曰周美成¶
<pb:KR4d0497_SBCK_013-3a>¶
秦少㳺姜尭章吾師也又多藏三代彞&KR0166;罍洗¶
漢魏金石刻唐宋名人圗畵墨蹟之属客至賦¶
詩弹琴圍碁賭酒連日夜不厭平居焚香黙坐¶
不知斯世為何如時其父在京師為翰林曺承¶
㫖勛及其弟監察御史都賢&KR0001;知聞其學薦&KR0182;¶
博士弟子員念其母不果行湖廣行省舉茂材¶
籍教官中亦不就不知者往往誚其濶迂弗頋¶
也没之日弔者皆為之慟以為使不即死學不¶
至古人不止必且舉進士否亦必不肯睢盱噂¶
沓以媒其身以辱其親此女弟之&KR0001;甚哀而願¶
<pb:KR4d0497_SBCK_013-3b>¶
銘之也幸終賜之銘夫良人者婦人之&KR0001;天也¶
不幸不與偕老爱之而不改哀之而不&KR0111;古有¶
之矣未有能圗不朽于金石又有賢如粹&KR0454;者¶
能成其志敢不述而銘曽祖超祖子貴父均衝¶
以賑粟致位贑州平凖庫使漢陽府漢川縣河¶
濼使俄以近臣薦授奉訓大夫瀋陽　王&KR0019;府¶
断事官㝷以例罷娶劉氏継亦劉氏即粹&KR0454;之¶
妹也皆無子有女二人次則君没始生以兄之¶
孫継善為之後葬以卒之明年某月日墓在某¶
郷某原有文集三&KR0195;藏扵家銘曰生惟古兮是¶
<pb:KR4d0497_SBCK_013-4a>¶
　求没追古兮與㳺嗟今古之人兮不使之子而¶
　少留¶
　　　鄭&KR0046;君墓碣¶
　士莫貴扵知礼然貧而知礼易富而知礼难富¶
　者驕吝之原禍福之樞也故貧而知礼不失其¶
　身富而知礼不失其家豫章之新建侯溪里鄭¶
　君季明其富而知礼者乎君字明仲兄弟三人¶
　君為仲叔父蚤世以為叔父後然寔未嘗去父¶
　母之側其習詩礼執孝友甚謹父母嘗曰爾雖¶
　為叔父後他日分財固不爾殊也及父母終兄¶
<pb:KR4d0497_SBCK_013-4b>¶
　弟異財&KR0082;岀分君辞曰夫既有&KR0001;受矣卒辞而¶
　兄弟情好益篤事其兄如父視兄弟之子如子¶
　每食一人未至筯不先舉人不知其異㸑也與¶
　人交必誠必信称人之善人不以爲謟折人之過¶
　人不以爲怨簡而周直而和臨事無留難吾直¶
　也&KR2198;摧山倒海之&KR0020;不以爲撓吾詘也雖&KR0597;蠆¶
　之毒莫之或攖人有園田雖接壌未嘗敢利&KR0005;¶
　不守猶委曲扶持之必不守乃倍賈償之人有¶
　患难必肯救之人有忿争必理解之歳豊必積¶
　粟以偹水旱歳飢必不貴糶以先郷里年踰四¶
<pb:KR4d0497_SBCK_013-5a>¶
十即獨䖏一室或與二子同寝齋閣以督其學¶
褒衣博帯望之翼然知為古之有礼者㑹歳賔¶
興語親故曰先子在宋固嘗試補博士弟子員¶
矣而䧏年不永弗終厥志余雖老敢&KR0111;之乎遂¶
躬率子弟使試有司尚継先志至治二年秋七¶
月淂末疾五日而没是月十一日也年七十有¶
六十有二月廿日塟邑之盡忠郷華表峰之麓¶
後六年乃以龔先生道原&KR0001;為状請銘余自徔¶
太史後執論譔之事多矣富而好礼未有若龔¶
先生&KR0001;陳者可不為之銘君之先徙自臨川曽¶
<pb:KR4d0497_SBCK_013-5b>¶
大父珉大父璇父文富&KR0001;後父曰夢彂配夏氏¶
先十二年卒子男二元昇元麒女一適熊元恭¶
孫男四大同大覌許州定孫女五長適夏粛次¶
許適揭頑閭曽孫男二&KR0139;孫虎生銘曰物之隆¶
封必崇家之豊礼必恭殖有礼天&KR0001;視貽孫子¶
視&KR0001;&KR0130;噫吾其跂而¶
　　楊&KR0046;君叔芳墓誌銘¶
清江楊天芳字叔芳抱疾且十載&KR0005;没自誌其¶
墓曰世無昌&KR0058;公誰知我者盖自傷也没且葬¶
其子覌奉乃祖之命来請銘余雖不&KR0085;追踪古¶
<pb:KR4d0497_SBCK_013-6a>¶
人不可謂不知君者&KR0216;不銘以慰其父若子之¶
悲乎其世曽大父諱必通大父諱&KR0098;成父名辰¶
龍皆為儒其容秀整清峻進退有度其行事親¶
孝不&KR0301;交母聶氏䘮致客&KR0190;羣其學以礼義為¶
夲博而不雜其文&KR0058;司業立武李舍人珏呉學¶
士澄皆称道之其配㷱氏其子&KR0026;其女長適甘¶
惟逸仲適䔥鑑季適黄升其生至元丙子十月¶
二月廿有七日其没延祐甲寅九月十日其葬¶
㤗定四年十月某日邑之茂材郷鍾山其葬䖏¶
也嗚呼君&KR0018;高才生盛時又有科舉可以取禄¶
<pb:KR4d0497_SBCK_013-6b>¶
　位没猶拳拳焉恨無昌&KR0058;公託其名不亦大可¶
　哀耶銘曰父甚慈老而&KR0152;其子子甚賢弱而䘮¶
　其父没十有四年始復于土祖孫依依兮尚其¶
　帰輔¶
　　　楊&KR0046;君叔宏墓誌銘¶
　&KR0042;農楊氏遍天下多賢而好文其世居清江之¶
　水南者傳至宋登仕&KR0048;&KR0098;成新塗杯山廵檢&KR0063;¶
　斗皆&KR0018;竒才實學不&KR0023;志以没為當世&KR0001;恨而¶
　杯山君有子曰継孫字叔宏甫知學即慨然以¶
　歎穆然以思題其讀書之室曰學軒曰吾之學¶
<pb:KR4d0497_SBCK_013-7a>¶
&KR0005;何學乎學吾先世之&KR0001;學而已先世之學果¶
何學乎學為聖人之事而已聖人之事果何學¶
乎忠君孝親敬兄友弟皆聖人之事也吾富貴¶
利達之不知遑恤他為于是朝夕是軒身益修¶
家益齊郷邑之譽益帰而君子皆謂楊氏之必¶
興矣年五十三竟奄然以死天道竟如何㢤君¶
孝友和&KR0073;好賓客能為詩不求甚工徃徃道人¶
意中事其學守家法娶張氏子四人心方直方¶
義方正方皆修&KR0346;謹篤孫四神明&KR0139;貴方力學¶
君生以宋咸淳八年壬申九月十有三日卒以¶
<pb:KR4d0497_SBCK_013-7b>¶
元㤗定二年乙丑七月廿有五日葬以天暦二¶
年己已四月九日墓在邑之茂材郷升平里小¶
溪山之原銘曰人知其學天知其命命與學違¶
我則有定嗟叔宏甫學乃其性而命之微孰敢¶
不敬¶
　　甘景行墓銘¶
豊城甘君諱果字景行早以群學諸生受業熊¶
先生朋来之門及長好為詩至元之末與邑人¶
蔡黻熊坦等十人結社龍澤山中方是時&KR0038;家¶
取士非一途或以藝或以貲或以功或以法律¶
<pb:KR4d0497_SBCK_013-8a>¶
其最上者以文章荐可立置舘閣然皆不好唯¶
以治田園躬考養奉䘮&KR0021;給公上礼賓客䘏貧¶
乏暇則讀書教子而已天暦至順之間天下大¶
旱蝗民相食天子下詔賑粟五百石以上與秩¶
有差三百石召旌其門君岀粟或賑或貸或為¶
粥以食日&KR0001;活以百計而不受賞未幾家人失¶
火尺椽不留人皆弔之笑曰昔有非有今無夲¶
無君何弔焉新搆既定以至元改元十有二月¶
八日卒年六十七&KR0005;以某年月日葬于某其友¶
熊君椅以書致其&KR0012;之意請銘君之先丹陽人¶
<pb:KR4d0497_SBCK_013-8b>¶
南唐時有曰徔矩者為豊城兵馬銓轄因家焉¶
其子稹在宋&KR0004;為監察御史稹孫令詢始居邑¶
東功曺山下之滎陽之里逮君盖十五世云曽¶
大父文昭大父&KR0063;欽父一清宋登仕&KR0048;君兄弟¶
四人君次居三兄日槃日榘弟曰栗娶周氏生¶
子熹爕継黄氏生三子堅垕塤他姬子二圻丁¶
生丁為兄槃後余與君居同邑生後先才五歳¶
常讀書君之詩慕君之詩慕君之為人而未及¶
識今竟不可復識矣而得銘君墓幸已銘曰世¶
貴以位君以德義世富以利君以施惠龍澤之¶
<pb:KR4d0497_SBCK_013-9a>¶
　山高與天連君去不囘君詩在焉¶
　　　故榮禄大夫陕西䓁䖏行中書省平章政¶
　　　事呂公墓誌銘¶
　陕西等䖏行中書省平章政事呂公賜還之六¶
　年薨三月而葬未葬旬有五日請銘公諱天禖¶
　字吉卿世家遼東之咸平今為燕人曽大父諱¶
　元仕金為監軍太祖建帝號之八年以其衆北¶
　㱕徔光猷皇后弟入事上承光&KR0194;者餘二十載¶
　大父諱惠堅及夫人董氏以順聖皇后媵臣為¶
　皇子北安王保傅能恭慎純慤得幸上殁謚恂¶
<pb:KR4d0497_SBCK_013-9b>¶
恪父諱合刺亷直多巧思為&KR0004;建金玉局使奏¶
釋&KR0001;&KR0023;宋間諜鉗&KR0898;輸作者及渡江&KR0001;俘童男¶
皆教以工事世守其業厯工部侍&KR0048;尚書&KR0005;作¶
使中書&KR0153;知政事拜大司徒獨立不阿&KR0096;臣阿¶
合馬&KR0190;欲害之不能幸哥誣䧟丞相安童則力¶
為之辨焉天子心膂没贈金紫光禄大夫謚忠¶
惠生五男子公次居四兄天麟天祐皆至大司¶
徒至元廿有九年公徔忠惠公入見上即以公¶
可大任忠惠方選&KR0005;作僚属上詔用公忠惠不¶
可遂以奉訓大夫同知異樣搃&KR0249;府事奏免&KR0001;¶
<pb:KR4d0497_SBCK_013-10a>¶
&KR0018;金帛甚夥成宗時自秘書監為&KR0005;作使八年¶
人未嘗見豪&KR0288;私進集賢侍讀學士遷大都留¶
守兼少府非上共必節雖&KR0096;貴莫敢干以私至¶
大之末擢河東山西道肅政亷訪使以母老辭¶
改礼部尚書又以母&KR0104;去数詔起固辞後四年¶
用為夀福院使乃起仁宗四年上思其祖父勲¶
勞嘉其誠篤特拜集賢大學士與聞國政自奉¶
訓大夫至是六遷為榮禄大夫每議論朝廷之¶
上慷慨切直不為詭隨大臣多不便之遂称疾¶
家居㤗定之際関陕連歳大旱父子相食死徙¶
<pb:KR4d0497_SBCK_013-10b>¶
　者十九文宗即位&KR0457;起公為陕西等䖏行中書¶
　省平章政事以撫其民公曰民急矣即日就道¶
　晝夜兼行及到官宣布天子徳意&KR0036;楮幣百萬¶
　緡米萬斛命有司賑之公乃齋不食三日以哀¶
　&KR0572;天其言曰天&KR0082;䧏大癘干民民乃能力作佐¶
　國家以事天地神祇臣老不能力作佐國家以¶
　事天地神祇而受天子命以撫寕其民民有罪¶
　宜悉加臣身毋乆亢旱以殺吾民天乃大雨一¶
　雨五日是歳大熟民始稍稍有復業者至順二¶
　年冬以疾奏乞還京詔許之父老聞之相聚而¶
<pb:KR4d0497_SBCK_013-11a>¶
&KR0152;于庭曰凡吾民之有今日者皆公之賜也故¶
吾民得公則生不得則死公何&KR0216;&KR0205;棄吾民而¶
㱕也復大&KR0152;公力疾厚撫喻之強留至明年出¶
関未至京上数問李平章至否既至入見上上¶
迎勞之曰朕乆不見卿思卿甚勤聞卿在関中¶
天格其誠民&KR0013;其澤凡使関陕還者皆誦卿之¶
德良用嘉歎故召卿還因賜之酒且曰卿病愈¶
當大用卿公稽首謝曰臣素無行能陛下寄以¶
方面常惧弗称况敢當大任乎至元三年春月¶
三日公疾始&KR0005;属纊且戒令薄葬属子孫世世¶
<pb:KR4d0497_SBCK_013-11b>¶
以忠孝報國言訖而薨年七十&KR0005;以四月三日¶
葬城西岡子原先塋惟吕氏自公之曽大父帥¶
衆㱕&KR0038;今百廿有五年矣世以忠謹事上父兄¶
継&KR0153;大政継以大司徒開府至公四世盖謙譲¶
亷退如漢萬石君家既閒居十有餘年及以関¶
中之飢起公則如救水火其&KR0104;國爱民之志為¶
何如也臨終猶以薄葬忠孝為属嗚呼賢㢤公¶
娶曹氏生大都人匠搃&KR0249;府達魯花赤某同知¶
異様搃&KR0249;府事延夀而卒継鞏氏無子卒継康¶
里氏有子曰野仙他&KR0078;子二曰大都孛羅孫男¶
<pb:KR4d0497_SBCK_013-12a>¶
四曰靈童今宿衞士曰悟篤思不華完者帖木¶
兒伯顔帖木兒銘曰自古為&KR0038;㒺不以臣豈曰¶
以臣維老成人而無老成何以為&KR0038;如彼䝉叟¶
&KR0256;行擿埴蒼蒼者天胡不恣遺瞻彼晨星日既¶
烜之嗟嗟呂氏世忠世厚孰謂伊人弗與&KR0038;夀¶
望而不見聼而不聞國豈無人而公不存我覌¶
四方飢饉荐臻孰與濟之如公在秦公既逝矣¶
不我作矣雖不我作無&KR0111;&KR0038;矣有子有孫有繹¶
其承㒺子之塋公其永寕¶
　　奉議大夫平江路嘉定州知州甘公士亷¶
<pb:KR4d0497_SBCK_013-12b>¶
　　　墓志銘¶
　宋建隆二年江南李主遷都南昌其臣有甘徔¶
　矩者以丹陽兵徔開寳中子禎遂以列侯居豊¶
　城李主入宋乃爲宋人禎生宗宗生十子其一¶
　曰椐居邑中後三百餘年有諱朝舉字士亷者¶
　沉鷙亷敏以功業自許㑹朝廷以法律治天下¶
　其故人官嶺南乃往求爲群吏得&KR0024;韶州太守¶
　信其亷郡吏服其能部使者聞之辟以爲椽居¶
　乆之遷海北海北方大治威&KR0202;任煩苛君一裁¶
　以正海帥&KR0023;諸叛&KR0058;無輕重皆下獄當死君閲¶
<pb:KR4d0497_SBCK_013-13a>¶
　其獄出脅&KR0025;者五百餘人民為立祠廣西帥思¶
　得強明吏以自佐復辟椽其府尋丁父艱服闋¶
　還府藤容二州山猺為乱佐元帥萬奴擊之帥¶
　聞民多與猺通&KR0082;盡殺之君力諌不可且曰民¶
　居近猺猺&KR0064;其民吏不䏻制姑徔猺保妻子以¶
　待官軍也今&KR0082;并罪其民而誅之是&KR0460;民以資¶
　猺也若舍民而專事討猺民必并力而誅猺破¶
　可必矣帥徔之即督兵進擊其酋聞之果大恐¶
　自縳詣轅門䧏不&KR0062;而定帥及部使者交上其¶
　功不報遷南湖復以母&KR0104;去㤗定&KR0004;起椽湖廣¶
<pb:KR4d0497_SBCK_013-13b>¶
行省時高昌王行平章事問疑彂难辯荅如響¶
大噐重之秩滿朝廷遣使與南䑓監察御史銓¶
廣選首用為廣西帥府經厯盖嶺海之間歳荐¶
飢賓栁&KR0159;逺諸猺為冦乱不止故選任之也既¶
下車廣儲偹簡郵傳省征歛以養兵息民居歳¶
餘請討諸猺事聞&KR0457;遣湖廣行省平章刘脱&KR0172;¶
搃河南浙江西湖廣四省兵四萬人討之君迓¶
境上固言攻討之䇿必自近始近者服則逺者¶
自徔今近而狂猘莫若古縣猺栁州皂洞首李¶
氏者有衆数千夲吾撞義兵強勁可用而有司¶
<pb:KR4d0497_SBCK_013-14a>¶
貪&KR0064;激使為乱今大軍甫至至則以古縣猺責¶
之威乱方張遣一信義素孚者招之必至計日¶
而㓕古縣之猺㓕諸逺猺必自解而歸刘愎諌¶
自用不聼未㡬誘至李首及其親黨六人皆下¶
獄皂衆聞之大怒殺桞州萬户與諸猺不可制¶
矣刘駐兵数年卒無功至順二年春詔班師君¶
亦以病滿三月謝歸而廣西部使者馮麟郷舉¶
治㝡湖南部使者管不八舉才任風憲元統元¶
年調官京師授奉議大夫平江路嘉定州知州¶
兼&KR0134;農事命未下而卒是歳七月念四日也得¶
<pb:KR4d0497_SBCK_013-14b>¶
　年五十五其甥曽利用䕶䘮南歸子九成等以¶
　至元四年二月八日葬廣豊郷食禄里邵坊之¶
　原夏九成以南安路搃&KR0249;府照磨鄭德中&KR0001;爲¶
　状請銘曽祖諱露祖諱&KR0036;父諱叔良贈承直郎¶
　龍興路搃&KR0249;府判官母聶氏贈恭人娶于氏封¶
　恭人子男三長即九成&KR0005;仕佐郎韶州路樂昌¶
　縣主簿兼尉次九思南寕軍史次九萬女一&KR0408;¶
　楊修惟君與余同里而君仕越余仕燕邈然不¶
　相聞盖廿餘年矣㤗定三年余試進士湖廣君¶
　實以行省椽馳驛迓余始二見後八年余任藝¶
<pb:KR4d0497_SBCK_013-15a>¶
文監丞君調官京師始&KR0175;見不謂見不数月而¶
君竟以丧㱕可哀也㦲銘曰堂堂其英烈烈其¶
聲有言必徴有施必行懐抱利器惟&KR0001;剸治弗¶
頋以畏有倫有義鄉黨非戚嶺海非䟽爾毁爾¶
譽我亷我愚以公為忠以守為考以勤為政以¶
粛為教出無&KR0001;資入無&KR0001;㱕生一布&KR0330;沒一布¶
&KR0330;有臣如此弗考以死何以銘之清白遺子¶
　　故贈奉訓大夫&KR0364;卅知州飛騎尉追封&KR0364;¶
　　縣男文君墓銘¶
大傅&KR0122;吴文温介新深州判官周紀致其外舅¶
<pb:KR4d0497_SBCK_013-15b>¶
武昌治中文君渊之辭曰渊早頼祖父之訓起¶
田里習國書由&KR0038;子生歴髙郵塩官兩郡教授¶
&KR0685;江平凖行用庫使湖卅録事溧陽州判官呉¶
縣尹知昌國州武昌治中凡七遷其官致位五¶
品幸無大&KR1009;在昌國時朝廷推恩贈先父&KR0418;訓¶
大夫&KR0364;州知州飛騎尉&KR0503;封&KR0364;縣男母&KR0503;封&KR0364;¶
縣君渊今年六十有七矣亦既請老于上不知¶
當復㡬何年而先君墓道未有所表夙夜是惧¶
敢請紀文温皆&KR0364;人文温又文氏壻問&KR0364;州君¶
&KR0001;為状則曰&KR0364;州君之為人也勤儉朴素既辱¶
<pb:KR4d0497_SBCK_013-16a>¶
在田野不得列名仕版效才當時渾渾乎若無¶
異于常人也然里中緩急苟&KR0001;有無不&KR0063;其求¶
其家人或以他辭拒輙詬曰苐&KR0133;我常有何淂¶
不與人共之若等将舉無求于天地間耶吾知¶
&KR0364;卅君者如此復問渊為政何若曰在潥陽時¶
卅民蔡有一孫為某寺僧他惟一僧居孫上計¶
去是僧其孫即淂為主寺未有間㑹有以&KR0054;訐¶
于卅者賂訐者楮幣千緡令引僧又許賂君千¶
五百緡渊疑之亷得实又知同列皆受賂明日¶
故晚出岀則獄已具吏抱牘請&KR0024;署渊不可厯¶
<pb:KR4d0497_SBCK_013-16b>¶
問皆稱實無僧訐者具服僧得免在昌國&KR0023;海¶
冦数十其渠言奉化卅尚十餘人具言某人居¶
某&KR0001;歴歴可畫如&KR0001;指移奉化捕之悉械送無¶
遺渊察之皆畏慎慈順人也必非盗乃使皂卒¶
易服詐為所&KR0023;盗歴引群盗辨之言非盗人人¶
同且各言某盗為某状此名是而人非亦人人¶
同詰其渠果挾&KR0311;誣之也悉縦之継又舉最于¶
吴吾知渊之為政者如此然後知&KR0364;卅君之為¶
德人&KR0364;舟君之冝有後而渊又能推孝以為忠¶
而紀文温且善志人之志余淂以為名&KR0364;州君¶
<pb:KR4d0497_SBCK_013-17a>¶
諱順字某父諱郁世為&KR0364;州&KR0364;縣人君以某年¶
月日卒年若千以某月日塟縣東北胡山漷水¶
之間洪村之原縣君丘氏子男四曰某某某季¶
渊也孫男若千人女三婿即文温餘未行銘曰¶
不曰髙乎積壌成山張而為屏翰翕而為重関¶
不曰深乎積流成河蒸而為雲雨鼓而為濤波¶
一人重義百世&KR0041;利一人好善百世&KR0236;羡有髙¶
者胡有深者漷文氏積之百世&KR0098;鑠¶
　　逸士徐君墓誌銘¶
吾郷之士以好善為貴不辱為荣父賢子孝兄¶
<pb:KR4d0497_SBCK_013-17b>¶
友弟敬累数萬世而不厭者有隐溪徐氏溪出¶
&KR0001;居之東龍澤山中即其祖漢孺子讀書之䖏¶
溪之上有諱輿字德載者尤徐氏之賢者㓜而¶
䔍學長而更事外圎而内方上敬而下順不遺¶
迩不&KR0111;逺不矜小智不忽小善急人之难憫人¶
之窮勇與義俱不待勉強後至元五年三月廿¶
有六日年五十四竟以疾終婣族茹悲閭里增¶
歎載念國&KR0004;盗起郷境其祖友諒&KR0108;義庇民萬¶
死一生執其羣醜室家相&KR0159;世保子孫厥父以¶
荘承忠襲厚年将八袠好德弗諼冝&KR0574;敬養&KR0205;¶
<pb:KR4d0497_SBCK_013-18a>¶
哭乃子天道悠&KR0684;实&KR0060;惑焉然有四子文箱楫¶
駟檢身力學&KR0005;世其羙孫支擢秀一男六女依¶
依&KR0176;下足慰目前&KR0005;以十月已酉塟佛嶺之盧¶
岡其弟珏状其行請銘余昔甞聞君有美地&KR0114;¶
塟者睨焉&KR0114;宅者規焉因以與之不以為德嘗¶
市大木築室&KR0005;伐貪夫狥利造辭以争因以譲¶
之不以為弱心有&KR0001;嫉人因毁之事有&KR0001;&KR0311;人¶
因短之日為佞䛕終身薄之冣其善行斯可銘¶
已其配呉氏盖先十二年卒銘曰&KR0046;之水&KR0211;其¶
流沄沄爰匊衆芳于溪之濆匪以娱人于以怡¶
<pb:KR4d0497_SBCK_013-18b>¶
親親今獨來身去為墳親匪獨来亦有諸孫諸¶
孫日長親日以老墳今惟新忽焉宿草我思其¶
人隐溪之道惟德之行惟善是寳有才弗用身¶
之隐也有德弗報命之殞也展矣若人&KR0022;之彦¶
也¶
　　逸士陳君墓誌銘¶
逸士陳君諱殷字嘉靖世居䂊章之豊城故色¶
晋雷煥掘劍䖏曰營塘里里故家莫尚陳氏陳¶
氏之賢莫尚嘉靖其曽大父亨大父世興父&KR0063;¶
軾皆事髙尚而家範斉肅如素官君少&KR0012;母王¶
<pb:KR4d0497_SBCK_013-19a>¶
教育之年十五而天下易代辟地母家因受學¶
舅氏慱覧強記&KR0057;好讀梁太子統文選故下茟¶
爲文章皆有規矩事定而㱕始與世相酬酢&KR0063;¶
機合變動無遺䇿伯氏嘉謀毎讓其能才與學¶
躋德與年長宗族郷黨咸属望焉伯氏蚤世撫¶
&KR0012;育㓜如見伯氏田園第宅中&KR0010;載斥乃法朱¶
氏家礼改作先祠冬至以少牢祠始祖春秋祀¶
先祖悲哀泗如見&KR0001;&KR0021;凶年飢&KR0010;発廩賑貸不¶
待&KR0134;分新知舊好交際以義不事姑息晚重構¶
&KR0001;居堂署曰楽善大書其門曰當平世遂安居¶
<pb:KR4d0497_SBCK_013-19b>¶
以示終焉之志元統復改至元之&KR0010;正月朔旦¶
又大書其兩楹曰行仁自孝悌始起家在勤儉中¶
以垂訓子孫三月廿日以疾䘚年七十三且属¶
纊子若姪皆涕泣固求一言以自克乃瞪目而¶
言曰可以終身行之者和而已遂卒三年九月¶
庚申塟折桂郷禄城里其配王氏墓南又明年¶
其&KR0012;植以&KR0001;親熊君椅所為状請銘余甞聞君¶
甞有奴死&KR0311;家者&KR0311;大恐祈哀于門君曰吾豈¶
以此報&KR0311;者謝去之又有啇糴粟誤持賈羸而¶
君弗知啇頃自&KR0116;與其徒更相怨君聞故得实¶
<pb:KR4d0497_SBCK_013-20a>¶
曰吾豈以此為利者立還之君盖盛德人也&KR0085;¶
以法扵後世矣君娶王氏為婦為母内外皆儀¶
之先二十年卒得年四十二継雷氏亦有淑德¶
先三年卒得年六十四子男三果迪植果為伯¶
氏後廸先九年卒孫男三伯庸伯寕受生女四¶
曽孫男二普奴德奴女一銘曰時俗之日&KR0549;兮¶
忠厚之日衰&KR0006;嗟若人而天不憗遺予倀倀其¶
何之已而已而庻其後之可期兮¶
　　何先生墓誌銘¶
至順二年夏詔以集賢大學士全公嶽柱平章¶
<pb:KR4d0497_SBCK_013-20b>¶
江西行省事秋具書幣遣使帥撫州太守即&KR0046;¶
所聘孫先生轍何先生中而孫不起何先生既¶
至以為龍興郡學東湖宗濓二書院賔師明年¶
春與其子渡江逰西山主丁氏夏六月二十有三¶
日以疾䘚丁氏為具棺歛命其子為位受吊諸¶
大夫士皆㑹&KR0152;後三日子成孫奉柩以㱕明年¶
十月十有三日塟邑之清原妣夫人唐氏之兆¶
其門人李粛以状至京師請銘于先生所與逰¶
者掲傒斯曰何先生海内故人執論譔之亊而¶
相知深者惟子舎子無冝銘者噫余以兄事之¶
<pb:KR4d0497_SBCK_013-21a>¶
者盖三十餘年矣余不銘誰宜銘先生諱中字¶
太虚一字飬正世為撫卅樂臣宦族曽祖諱詵¶
伯祖諱夢龍父諱天聲登宋咸淳辛未進士苐¶
官至主管刑工部架閣文字以才畧與伯兄兵¶
部&KR0048;中時齊名文丞相建都督府皆置幕下先¶
生少穎㧞以古學自任天下載籍靡不貫穿藏¶
書萬卷皆手自校讎廣平程公鉅夫清河元公¶
明善&KR0018;天下知人之鍳皆器遇之至大&KR0004;二公¶
及栁城姚公燧東平王公構皆在朝遂北入京¶
師以文章自通㑹諸&KR0096;臣用事内外翕翕居兩月¶
<pb:KR4d0497_SBCK_013-21b>¶
天大雪竟不别而去歸與諸門弟子講易詩書¶
春秋大江之西同郡呉先生澄號天下儒宗又¶
為中表兄然每推譲不敢置弟子列積所著書¶
曰易䫫象二卷書&KR0019;&KR0024;遺十卷通鑑綱目測海¶
　　二卷通書問一卷䪨&KR0024;疑一卷六書綱領¶
一卷&KR0024;校六書故三十一卷知非堂藁十卷支¶
頥録二卷薊丘述逰録一卷其門人潘懋&KR0124;聚¶
刻之先生之學可謂弘肆深愽矣然生世六十¶
有八年連蹇愁悴者十八九書幣一入谷而客¶
死三百里外不知天之恝然于斯人者獨何㢤¶
<pb:KR4d0497_SBCK_013-22a>¶
豈其多學善著書亦天之所忌邪此固穷士之¶
&KR0001;自託者吾不知其何故先生娶陳氏有三男¶
子曰長孫在孫成孫四女嫁士族孫男一人銘¶
曰¶
　　夫容之髙　吾其跂而　鰲溪之&KR0055;¶
　　吾其厲而　先生之沒　&KR0154;其起而¶
　　靖逸䖏士熊公墓誌銘¶
集賢所號靖逸䖏士熊公豫章豊城善源里人也¶
諱召子字南翁少豫章先生朋来十二&KR0010;先生¶
世與公連墻以居後家郡中先生每歸里必舍¶
<pb:KR4d0497_SBCK_013-22b>¶
公所公至郡中必&KR0213;先生&KR0001;兄弟自爲知已公¶
愽覧載藉好論古今事如生其時性抗直辨是¶
非枉直如别黒白雖大官豪吏一語失度即靣¶
折語琅琅不少衰然卒如公言人有言論失寔¶
舉措無節于名義或有&KR0001;&KR0419;必詬辱之人亦莫¶
之敢怨退自悔艾而已盖皆出乎正也故鄉之¶
人依之以爲安視之以爲去就雖紛争辨訟可¶
一言而觧公早以儉勤起家而以儉勤終身不¶
少易其常後至元五年十有一月十六日卒年¶
八十三将以十二月十八日塟冨城鄉交陽之¶
<pb:KR4d0497_SBCK_013-23a>¶
原其諸孫請銘謹系之曰曽大父諱海大父諱英¶
父諱誠孫娶雷氏生子男二雅先十九年死盗¶
京先五年以疾卒女二長適范希&KR0185;次適范世¶
隆継黄氏孫男三克爱績嗣祖克爱早世無子¶
以嗣祖為之後女六曽孫男二長即嗣祖次普¶
福女二玄孫男一長夀公之塟實與子京同其¶
兆云嗚呼余與公居相隣世相好情義之相與¶
殆未有過于吾二家者然自余窃禄于朝不相¶
見者動十餘&KR0010;余間每一書還公必杖䇿詣門¶
訪出䖏余書中亦徃徃問公安否盖跡雖䟽而¶
<pb:KR4d0497_SBCK_013-23b>¶
情則至親也又聞余未還時公数向人言吾苐¶
得與掲曼碩一見而死吾不恨矣吾當忍死待¶
之及余還即買羊載酒躬相&KR0159;劳其喜見顔色¶
猶親子姪不知余之不肖何能得此于公也其¶
亦以先世之故與公未沒前一日余犹及坐公¶
榻前相與&KR0501;論當世事不知竟為永訣也悲夫¶
銘曰¶
　　欝交陽兮&KR0444;深　結重雲兮愁隂¶
　　望君子兮不見　&KR0261;千古兮傷心¶
　　傷心兮何極　郷誰歸兮里誰式¶
<pb:KR4d0497_SBCK_013-24a>¶
　　孫既子兮子又孫　承惠澤兮其无斁¶
　　劉先生墓誌銘¶
吉之永新儒師劉先生諱友益字益友是爲清¶
江公非先生九世孫曽祖諱宗信父諱縡世以¶
家學爲邑人師父剛&KR0202;介特獨立無朋而以先¶
生爲之子故少與物忤先生少好學貧不能淂¶
書&KR0025;里之多書者借而讀之朝借暮易暮借朝易穷¶
晝夜讀不絶聲過目輙記間爲人慵書以給膏¶
火父母憐而禁止之乃掃别室&KR0456;窓户竟夕危¶
坐黙誦如是数年貫穿六&KR0052;包羅百氏至天文¶
<pb:KR4d0497_SBCK_013-24b>¶
地志律暦象数山川聮落都縣廃置皆可指畫¶
而談毫髪無遺也宋之仁郷里豪猾並起為亂¶
與伯兄真長&KR0025;弟人暐皆遇害先生絶而復&KR0171;¶
飢困踰年乃卜築髙山之間殿門著書不與世¶
接以聖人之志莫大于春秋継春秋之迹莫尚¶
于通鑑綱目凡司馬氏冝書而未書者朱子書¶
之冝正而未正者朱子正之恐朱子之意不白¶
于天下後世乃著通鑑綱目書法五十九卷盖¶
厯三十年而後成天暦中邑進士馮君翼翁傳¶
其書至京師國子先生得之大驚曰昔者王道¶
<pb:KR4d0497_SBCK_013-25a>¶
衰而春秋作春秋&KR0046;而綱目興書法不作綱目¶
之義又&KR0005;㣲矣故聖賢之述作雖殊&KR0001;以扶天¶
綱立人極一也遂録副在官俾六舘諸生傳習¶
之至順三年三月三日昧爽先生疾作犹正衣¶
冠危坐至午而卒年八十五以某月日塟邑之¶
禾山郷大豊之原娶陳氏継叚氏子男三矩衡¶
莭皆克紹先業孫男十曽孫男一又明年夏馮¶
君調官京師矩具状介以請銘馮君曰先生外¶
和而内剛外通而内介言簡而要不迂濶于事¶
其誨人也諄諄善誘白&KR0161;丹頬神情蕭然真¶
<pb:KR4d0497_SBCK_013-25b>¶
有道者嗚呼若先生者苟見于用當何如哉銘¶
　　百圍之木　不為斧柯　蹄涔之水¶
　　不為江河　元有天下　先生在野¶
　　先生在野　志在天下　百世之上¶
　　先生此心　百世之下　先生此心¶
　　先生不作　山髙水深¶
　　劉福墓誌銘¶
廬陵劉福字孟介五&KR0010;好學日記千言不知有¶
童子之楽父母每憐之十&KR0010;聞科舉行即大喜¶
<pb:KR4d0497_SBCK_013-26a>¶
&KR0111;晝夜廢寝食蒐獵&KR0052;史旁入㨗出務為無&KR0001;¶
不知聞有學出已上便徃與交聞有大人先生¶
便徃貭其所疑祈寒極暑不&KR0520;人亦莫不楽告¶
之以道然一資以為進士之文如是数年學大¶
進雖宿學有不逮又恨以年不得試于有司或¶
曰今天下州郡以國書設教官可淂遂因言者¶
求之三年而後得然卒不好数数語人曰吾不¶
能取一苐為父母荣不数為人聞有以進士及¶
第者輙俛首終日食則嘆寝則䆿語父母暁之¶
百端終不釋或又曰子欲為甚可隐年以即事¶
<pb:KR4d0497_SBCK_013-26b>¶
世若此多不可数乃瞋目訶曰子教我以欺君¶
&KR0088;去然怏怏日益甚父母及其&KR0025;父皆以為&KR0104;郷¶
先逹劉嶽申彭士奇羅曽&KR0055;爱之亦皆以為&KR0104;¶
未幾果得疾疾且革猶手不釋卷未甞就床第㤗¶
㝎三年十有二月八日嘔血死将死嘆曰吾生¶
不在科舉後沒不在科舉前命也然世必有知¶
我者銘我得銘吾不恨矣言絶而卒卒年二十¶
四明年夏余至廬陵其父及其&KR0025;父偕其友以¶
銘請嗟夫&KR0216;不銘哉惟古者士生八&KR0010;入小學¶
十五入大學而敎之必時故傳曰春秋教以禮¶
<pb:KR4d0497_SBCK_013-27a>¶
樂冬夏教以詩書又曰春誦夏&KR0246;秋學禮冬讀¶
書因其時順其氣恊之以隂陽動静之樂和之¶
以藏修㳺息之莭以成其學由司徒大樂正以¶
登于天子而爵禄之故人無夭礼而噐可閎也¶
今也教之不以其時學之不由其序及爲之選舉¶
則又限之以年&KR0010;使奇才英鋭出&KR0124;㧞萃之士¶
恒欎欎而不得竟伸其志愚鹵鄙陋者或媮慢¶
&KR0278;㳺得以玩&KR0010;愒時此劉孟介至于嘔血而死¶
也雖命焉其志有&KR0085;悲者乃志而銘之使其英¶
邁勃勃之氣常得以振頑&KR0108;懦爲有志之所&KR0055;¶
<pb:KR4d0497_SBCK_013-27b>¶
　恤也曽祖紹明祖惠可父國瑞母曠氏娶歐陽氏¶
　無子女一人方七&KR0010;以沒之明日塟里西溪之¶
　上太平原銘曰¶
　　　名不建兮心不摧身不待&KR0006;時不来吾銘¶
　　　汝&KR0211;吁可哀¶
　　　吾讀吾書齋銘¶
　　惟皇降&KR0168;　萬物偹我　或昏以迷¶
　或岐而左　煌煌六藉　如日䴡天¶
　由之斯聖　睎之則賢　而倀何之¶
　　而思孔悲　孰之子歸　而有餘師¶
<pb:KR4d0497_SBCK_013-28a>¶
　　伊予云遘　蕭氏克有　日就月将¶
　　誰掖誰誘　曰諺有之　吾讀吾書¶
　　亦既&KR0025;政　惟書之劬　吾書伊何¶
　　匪聖弗讀　成已成物　惟日不&KR0085;¶
　　于以名齋　于以表志　凡百君子¶
　　尚廸弗替¶
　　　孝友堂銘¶
　　孝首百行　友列五常　為仁之夲¶
　　為政之綱　學由兹始　行由此推¶
　　善由兹長　&KR0159;由此基　是以孝友¶
<pb:KR4d0497_SBCK_013-28b>¶
　　著乎讀書　君子述之　為世之模¶
　　不求父慈　而責子孝　不求弟恭¶
　　而責兄友　父無不是　其責在子¶
　　弟有不恭　或自兄始　子知盡孝¶
　　敢望父慈　兄知盡友　弟恭敢期¶
　　父無不慈　弟無不恭　惟孝惟友¶
　　克誠于中　一有弗誠　必&KR0384;怨&KR0057;¶
　　日復一日　化為冦&KR0311;　范則有匡¶
　　㕍則有行　而况為人　敢不自強¶
　　孝盡生慈　友恭亦爾　孝慈友恭¶
<pb:KR4d0497_SBCK_013-29a>¶
　　百世之祉　子復為父　子必紹之¶
　　弟復為兄　弟必效之　父父子子¶
　　兄兄弟弟　惟贑孫氏　以克永世¶
　　何以克之　勝&KR0059;窒&KR0082;　家為一人¶
　　族為一俗　既貴弗驕　既冨有礼¶
　　一家興仁　里為之羙　蘇子説剛¶
　　乃祖是敬　子孫孝友　鄂國是命¶
　　我作銘詩　式篤爾&KR0159;　神之聼之¶
　　有永無竟¶
　　　潭心齋銘¶
<pb:KR4d0497_SBCK_013-29b>¶
金溪洪君王純其先府君&KR0197;碧潭遂取翰林學¶
士呉先生賦碧潭詩語名其齋曰潭心爲之銘¶
曰¶
出下出泉　混混其源　流而爲川¶
　瀦而爲渊　渊淵其渊　潭潭其碧¶
　含星爲珠　沉月爲璧　其止非息¶
　其應不留　溶溶而春　湛湛而秋¶
　&KR0026;静于動　知静之用　用無不周¶
　若未嘗動　&KR0026;動于静　知動之静¶
　廓乎省容　表裏交映　惟渊之深¶
<pb:KR4d0497_SBCK_013-30a>¶
　　又名曰潭　視潭之碧　于彼潭心¶
　　　思無邪齋銘¶
　　為學至難　莫㣲于思　一出一入¶
　　或公或&KR0059;　其思伊何　曰誠而已¶
　　思有弗誠　毫&KR0117;千里　其誠伊何¶
　　恐惧戒慎　莫&KR0139;乎㣲　莫見乎隠¶
　　暗室屋漏　上帝是臨　一動之㣲¶
　　敢有弗欽　誦詩三百　一言以蔽¶
　　曰思無邪　乃義之至　熊氏力行¶
　　而以名齋　俯仰周旋　&KR0386;泳聖涯¶
<pb:KR4d0497_SBCK_013-30b>¶
　　大而化之　尭舜執中　朂哉思乎¶
　　㒺或弗恭¶
　　　讀書䖏銘¶
　　古者讀書　學之一事　力行是務¶
　　記誦其次　苟非讀書　孰稽古典¶
　　讀而弗學　去聖逾逺　古之讀書¶
　　于以明道　今之讀書　資以為&KR0064;¶
　　生皆厚也　遷乃去之　人不知學¶
　　若之何其　其書伊何　易書詩礼¶
　　春秋茟削　日星埀紀　秦漢以前¶
<pb:KR4d0497_SBCK_013-31a>¶
　　傳注未立　學必專門　難學易入¶
　　秦漢以後　濓洛並起　著述紛紜¶
　　易學難至　學之而至　匪由他人¶
　　學而弗至　何有于身　其學伊何¶
　　由䝉而聖　洒掃&KR0063;对　窮理盡性¶
　　毫&KR0117;靡間　德乃日新　一日復礼¶
　　天下歸仁　羲皇之上　唐虞之際¶
　　若友其人　若共其治　動之斯&KR0063;¶
　　為乃有功　三綱既立　五典克&KR0025;¶
　　求之非艱　具在方册　行之非艱¶
<pb:KR4d0497_SBCK_013-31b>¶
　　中道勿畫　欲知詩書　扵此其處¶
　　趙氏行之　名齋其寓　既修于身¶
　　復齊其家　始施于&KR0022;　如玉靡瑕¶
　　好正嫉邪　崇夲抑末　制財以寛¶
　　用刑以活　擴而充之　儀于天朝¶
　　惟是正人　萬世之標　我作銘詩¶
　　以規以頌　凡厥讀書　朂哉体用¶
　　　&KR0216;恕堂銘¶
　　古之學者　有紀有倫　&KR0216;以㝎性¶
　　恕以求仁　維&KR0216;伊何　存仁存礼¶
<pb:KR4d0497_SBCK_013-32a>¶
　　維恕伊何　推人以已　&KR0216;為恕用¶
　　恕為&KR0216;基　凡&KR0216;之道　維恕之思¶
　　&KR0216;不由恕　宿怨藏怒　維&KR0216;而恕¶
　　母我母固　以聖而&KR0216;　耕稼陶漁¶
　　以賢而&KR0216;　九世同居　苟不思恕¶
　　亦豈克乆　舜有大焉　為孝之首¶
　　有羙袁氏　兄弟怡怡　合堂以居¶
　　&KR0216;恕是師　我田我廬　先君之有¶
　　我兄我弟　先君之子　惟&KR0216;惟恕¶
　　維德之力　子子孫孫　永保勿失¶
<pb:KR4d0497_SBCK_013-32b>¶
　　方寸間銘¶
　察日月于&KR0012;竹之竅　&KR0009;天地于秋毫之杪¶
　萬物皆偹吾不知其多　一物不㽞吾不見¶
　其少　是曰方寸間者　臨通衢　俯深沼¶
　外有幽花芳草之植　内有圖書瑟琴之繞¶
　容坐客十数而有餘　閲朝暮萬変而未了¶
　吾方以為大　人猶以為小是未能逰乎方¶
　寸之表也¶
