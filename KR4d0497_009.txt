# -*- mode: mandoku-view; -*-
#+TITLE: 揭文安公全集
#+DATE: 2015-09-11 16:24:09.048986
#+PROPERTY: ID KR4d0497
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0270-009揭文安公全集-卷第九.
<pb:KR4d0497_SBCK_009-1a>¶
掲文安公文集卷之九¶
　　　　　　　掲　曼　碩　傒　斯　著¶
　　　　　　　門生前進士爕理&KR0270;化校録¶
　序¶
　　送劉以徳赴化州學正序¶
學校非三代之教乆矣然猶幸學校未廢儒者¶
知有𫠦依歸况窮&KR0189;遐&KR1522;使無學校安知有𫠦¶
謂聖人之教哉故學校者教化之原而人心之¶
𫠦係也我元建國餘六十載矣崇儒之意非不¶
至興學之令非不加俊造之士非不舉而用之¶
<pb:KR4d0497_SBCK_009-1b>¶
而猶未能浸&KR0075;乎三代之教者旬宣之道未盡¶
亷耻之化未興詬病之風未除也軄教之徒擁¶
腫腆䏰孳孳焉䂓錙銖計升斗是急使並縁之¶
吏間窺𨻶伺日相與為欺安敢望有三代之教¶
哉幸而學無廪稍又幸而遇賢有司又幸而近¶
大府或知𫠦自愛此外𫠦甚大幸者教官能自¶
賢能自賢或不遇有司又不能以自立&KR0002;今廬¶
𨹧劉君以徳𫠦得化州者廪稍之有無有司之¶
賢否不可知既不近于大府而逺在&KR0190;千里外¶
然俗無美𢙣地無逺邇教之化之在我而已况¶
<pb:KR4d0497_SBCK_009-2a>¶
君有學有行家足以自給稍得一賢守令自㧞¶
于上他日五嶺之外窮海之濵有善教者必自¶
君始爱之慎之吾将洗耳于北𨶕之下¶
　　送張都事序¶
天子既建奎章閣置大學士二人侍書學士二¶
人承㫖學士二人供奉學士二人𠫵書二人非¶
嘗任省䑓翰林及名進士不得居是官明年增¶
置大學士二人典籖二人典籖從六品&KR0004;命¶
英宗龍飛進士第一人泰不華兼善丞相椽張¶
景先&KR1789;哲為之希哲尋去為禮部主事又以丞¶
<pb:KR4d0497_SBCK_009-2b>¶
相椽張中立惟正&KR0071;之居一年兼善拜南䑓監¶
察御史惟正亦&KR0118;江西行省都事天下之選莫¶
重于省&KR0279;或由省&KR0279;入為閣官或由閤官出居¶
省臺則閣官之選與省臺䓁而又必天子親擢¶
之惟正一&KR0010;中两&KR0013;擢皆得¶
天子𫠦重地其日夜求𫠦以稱塞固冝余與惟¶
正同僚同與脩¶
皇朝經世史之大典惟正無一言不及于仁義無一¶
事不致其精祥余尝謂惟正居軄任事無不及¶
者江西號繁劇難治然繁劇在郡縣無在行省¶
<pb:KR4d0497_SBCK_009-3a>¶
行省苟得其人雖使郡縣皆務為簡静猶反掌¶
耳江西難治莫甚吉安然以前江西亷訪使馮¶
君輔今&KR0045;州揔&KR0249;納懐治之政未嘗不行訟未¶
嘗不簡吏民未嘗不心悅誠服非惟不能欺至¶
不忍欺是故為政係其人不係其地而君輔納¶
懐之在郡也上之人𢙣其異己也沮之抑之不¶
遺餘力卒不能安其身以去江　西之政日益¶
弊民日益困加之以飢饉重之以疾癘有司恬¶
然莫之恤者果誰為之耶故天下郡縣不患無¶
賢守令患上之人不能正其好𢙣以示其嚮方¶
<pb:KR4d0497_SBCK_009-3b>¶
公其衡鑑以别其淑慝挟其善𩔖以激昂其志¶
&KR0148;耳故行省者郡縣之標凖也苟標不正凖不¶
平欲其影之直鈞石之和得乎今惟正之佐江¶
西也以平章全公之蕳重亷正惟正之精寔謹¶
敏相與存大体略細故先人而後己使君子得¶
以行其道小人無以聘其奸民之有瘳也必矣¶
惟正敬之勉之其毋忘¶
天子親擢之意他日有論奎章人物曰惟正惟¶
正則僕也與有榮耀焉¶
　　送藝林庫提㸃畢申逹棄官歸飬詩序¶
<pb:KR4d0497_SBCK_009-4a>¶
世言忠孝不两立忠孝亦有二乎見于事君謂¶
之忠見于事親為之孝人見其孝也而不知有¶
忠之道存焉曰孝而已矣人見其忠也而不知¶
有孝之道存焉曰忠而已矣一行非孝非忠也¶
一念非忠非孝也天地之大也日月之明也人¶
物之衆也其可感而通者莫疾乎忠與孝也雖¶
庸人孺子一行其孝而風俗為之變世之行政¶
施化有弗能焉雖孱卒賤&KR0674;一行其忠而天地¶
為之動世之守職任事有弗及焉况身為名父¶
之令子聖天子之賢臣者乎一出一處豈無𫠦¶
<pb:KR4d0497_SBCK_009-4b>¶
係哉藝林庫提㸃樵隐君兼才徳之名懐忠孝¶
之寔昔者¶
天子既奪其飬而寘之藝林矣君不以莞庫爲¶
早而怠其事又命攝授經而列于奎章矣君不¶
以師道爲尊而貪其荣一旦棄官歸飬如孤雲¶
之遇飄風瞬息而不可㽞也雖賁育之勇不能¶
𬨨焉濟南之士豈無𫠦動其心哉即使君日居¶
朝廷之上奉一軄效一官其忠亦如是止耳今¶
退居庭闈之間盡甘㫖之奉謹温清之禮父母¶
樂之鄉党&KR0091;之使天下聞者父以教其子兄以¶
<pb:KR4d0497_SBCK_009-5a>¶
訓其弟相率而歸于孝弟之化以相𨺚平之治¶
其爲忠也不亦大乎故君子處亦一忠孝出亦¶
一忠孝烏可岐而二之哉昔親之壮也而不知¶
事其君是不孝于親者也親既老矣而不知事¶
其親是不忠于君者也天下豈有不忠之&KR0895;不¶
&KR0895;之忠哉則樵隐君之出處交得其道矣君行¶
矣余欲歸飬而無𫠦用吾情焉車既膏馬既秣¶
凡工爲文辭者皆詩以送之而奎章閣承㫖學¶
士李公命余爲之序¶
　　送也速荅児赤序¶
<pb:KR4d0497_SBCK_009-5b>¶
自科舉廢而天下學士大夫之子弟不為農則¶
為工為啇是科舉復而天下武臣氓&KR0674;之子弟¶
皆為士為儒非昔之人無聞知而今之人獨賢¶
也頋在上之人𫠦以㝷之者何如耳　國家臣¶
妾萬&KR0022;南&KR0022;為一餘六十年而教化不興風俗¶
日壊奸宄屡作者任法律而務財用也　仁宗¶
皇帝赫然&KR0108;起賔興天下賢能而用之雖刀筆¶
筐箧之末并欲傳之于士天下孰不释未耜而¶
談詩書投干戈而從筆硯行之二十餘年孔孟¶
之道卒未能大洽于天下者　仁宗皇帝在位¶
<pb:KR4d0497_SBCK_009-6a>¶
日淺得人未衆作飬之士未成新荑稚蘖不足¶
以勝夫深根固&KR0926;牛羊日夜又從而牧之信道¶
篤者𩔖指為迂濶稍出芒角為　國家分&KR0104;者¶
盡格之下位急功利者遂從而彌&KR1164;附㑹覬旦¶
夕之餘景而不知已為他人𫠦銜轡矣自是法¶
律重&KR1704;者愈&KR0127;群然鼓簧謂士不足用科舉無¶
&KR0024;于國計不罷不止烏乎果孰為國計哉至元¶
&KR0004;從軍㐮樊有抄児赤者合禄魯人也以功為¶
千夫長抄児赤𫝊秃魯罕秃魯罕傳秃林台三¶
世皆戍建昌而三世皆賢秃林之子也速荅児¶
<pb:KR4d0497_SBCK_009-6b>¶
赤從郡人李宗哲學進士業有聲今年夏從其¶
婦翁増城左君至京師拜余程文憲公故宅貌¶
粹而氣和才清而志銳他日必為明進士然君¶
子之學非𫠦以為冨貴利逹之謀也𫠦以進其¶
徳而逹其才者也故其學不止于為進士夫文¶
以制治武以定亂法律以輔治財用以立國皆¶
君子之事𫠦當學者且文武非两途也用之制¶
治則文用之定亂則武非文之外有武武之外¶
有文也法律非不任也任之以為輔治之具非¶
為治之本也財用非不務也生之有道而用之¶
<pb:KR4d0497_SBCK_009-7a>¶
有莭非瘠民以肥國也故君子之學也用以致¶
其君則爲尭舜之君用以治其民則爲尭舜之¶
民非徒學以自别于農工啇賈而已　國家飬¶
之必以其道待之必以其誠任之必盡其才非¶
徒用以窃任賢之名而已然學在我飬不飬用¶
不用非𫠦計也而用不用寔関天地之否泰¶
國家之盛衰吾道之通塞此君子之𫠦&KR0104;不敢¶
計焉者子㱕第務學焉勿以科舉廢興爲去就¶
當天下任者倘有仁人之心不忍坐視淪胥于¶
苛暴&KR0429;𠜇必有爲國家計者也幸勉旃母自畫¶
<pb:KR4d0497_SBCK_009-7b>¶
　　沇溪先生文集序¶
豊城文物之盛自漢徐孺子以高士之莭讀書¶
龍澤山中為太守𫠦禮唐王中丞以風后刀牧¶
之望㽞𣻉江湖為詩人𫠦歎至宋彬彬不可勝¶
載矣而黄氏居沇溪之上相望&KR0190;世以文章學¶
術𩔰名天下盖自栁州公始公諱得禮字執中¶
由元祐三年進士三遷而為栁州推官年三十¶
九以卒其享年少其歴官未乆故其行事不能¶
大暴于天下&KR0026;其遺文則可得而論矣公之詩¶
沉蔚雄徤有矯齊梁晚唐之意公之文辯愽宏¶
<pb:KR4d0497_SBCK_009-8a>¶
大有&KR0104;天下之心盖當國家盛時其氣渾其政¶
平故其𤼵于文也和而荘直而不&KR0118;至若論唐¶
太宗遺憾于魏徴有耻不及其臣之失牛李之¶
祸罪在徳&KR0073;不䏻以公滅私陽城爱弟不娶甘¶
棄父子兄弟夫媍之大倫為索隐行怪其志于¶
世為何如也紹興&KR0004;公之𤣥孫愿編其遺稿得¶
詩九十二長短句五史論十雜著九拾遺詩二¶
長短一及附録四首𩀌為四&KR0195;至淳祐中其子¶
&KR0113;紀始𠜇之已而燬于兵今公七世孫壁将復¶
刻焉而属余為之序惟黄氏由金華從豊城盖¶
<pb:KR4d0497_SBCK_009-8b>¶
&KR0190;百餘年矣訖宋之世登進士第者十有三人¶
而公之子吏部&KR0048;中次山公之孫禮部尚書疇¶
若為最𩔰其行事則載之國史其文章則吏部¶
三餘集尚書竹坡集世多有之故不復論¶
　　無底書&KR0504;序¶
無底書&KR0504;二卷故族父竹泉先生𫠦著之書也¶
先生諱壵翁字汝和世為豫章豊城人父諱泾¶
伯父諱士林皆受學清江張文憲公之門文憲¶
公噐之稍不及門即以書詗先生十&KR0010;而孤惟¶
毋教育之而母性方𫿞聲色不少假先生亦強¶
<pb:KR4d0497_SBCK_009-9a>¶
學力行事母極孝自為子弟以至沒齒人未嘗¶
見其𬨨疎髯廣顙眉目聳秀癯然若不勝衣居¶
碧山之下萬竹之間竹間有泉甘冽不竭每清¶
風徐至幅巾藜杖臨于泉上望之若仙蚤從大¶
人先生逰如郷之翰林學士徐公經孫户部&KR0048;¶
官李公義山臨江蕭左史山則監察御史泰来¶
兵部侍&KR0048;徐公卿孫廬𨹧秘書監丞歐陽公守¶
道湖南安撫使李公芾每典言論引據&KR0052;史慷¶
慨&KR0557;烈風㮣凛然故莫不折莭下之晚&KR0010;教授¶
郷里凡&KR0052;指授皆尚氣莭不碌碌随人後望而¶
<pb:KR4d0497_SBCK_009-9b>¶
知爲掲先生門人平生讀書皆手自編校其𫠦¶
論著必以扶𣗳世道爲本此書特見聞見緒餘¶
猶鑿鑿積寔如此况其他哉元貞元年冬十有¶
二月&KR0397;疾明年正月　四日蚤作沐浴易衣冠¶
謁先祠畢還坐堂上手爲書&KR0190;通别親故賦五¶
言詩八句示其子載且戒之曰母以释老汙我¶
端坐而没後三十有六年其嗣子將𠜇是書以¶
傳而命傒斯爲之序臨風開&KR0195;&KR0904;&KR0904;若睹其風¶
儀歴歴若聞其平生之言而終古不可作矣嗚¶
呼悲夫謹序其㮣如上至順三年七月日序¶
<pb:KR4d0497_SBCK_009-10a>¶
　　臨江路張同知自然頌序¶
自然道之極也因而品莭之聖人之教也老荘¶
明自然而不可入于聖人故儒者𫠦弗道河南¶
張侯之&KR0983;臨江也其言曰是其𫠦是非其𫠦非¶
是非非有于我也賞𫠦當賞刑𫠦當刑刑賞非¶
有于我也皆自然之道也行之三年政果有聞¶
遂名其𫠦居之室曰自然其民之賢而文者陳¶
宗元倡其友前郷貢進士易方猷等若干人爲¶
之頌而請余序夫張侯因自然之道而爲之政¶
不騁竒以取名宗元䓁因自然之政而爲之頌¶
<pb:KR4d0497_SBCK_009-10b>¶
不溢美以為說惟不騁竒故民得遂其性而樂¶
其業不溢美故文得盡其辭而信于逺皆可嘉¶
也且以張侯之賢而得宗元　以為之氓必能¶
導之以親親長長之義使侯之政易行以宗元¶
之賢而得張侯以為之上必能後其奔走力役¶
之征使元之教益申是又皆可賀也惟其知自¶
然自以合自然是為張侯自然頌序¶
　　送爕元&KR0270;序¶
廬州舒城長爕元&KR0270;泰定四年進士也元&KR0270;䝉¶
古人名爕理普化無氏姓故人取名之首字加¶
<pb:KR4d0497_SBCK_009-11a>¶
其字之上若氏姓云者以便&KR0091;謂今天下之通¶
俗也元&KR0270;治舒城亷敏明恕見許于士君子賑¶
飢興學有恩惠予民時郡縣吏&KR0004;到官𠫵𫠦部¶
必舉元&KR0270;以爲&KR0134;余尝載其槩于龍眠書院記¶
今遷撫之樂安其民慕亷吏思惠政與舒民同¶
又多文而好學易以禮義化然撫五縣皆無公¶
田之入可以自飬非痛自莭縮去其穴食之人¶
鮮能自果者况元&KR0270;名進士人望之也尤深責¶
之也尤𫿞决不敢以他吏自恕自易其常今天¶
下𫠦共聞知者海南治公田之八十倍常賦民¶
<pb:KR4d0497_SBCK_009-11b>¶
不堪命遂起爲盗擁衆&KR0190;萬破州略縣賊殺将¶
吏屠戮士民兵連祸結&KR0190;年不觧爲朝廷之&KR0104;¶
彼有田而賦之不以其道害猶如此况當天下¶
兵飢疫癘之後誅求割剥之餘民力耗竭之極¶
又無田而殘民以逞将無海南之事乎此吾與¶
元&KR0270;𫠦深&KR0104;而極慮者而天下行之若素漠然¶
不以爲意吾不知其何心也嗟夫元&KR0270;士不爲¶
仕則已仕則必盡其道母貽父祖之羞爲天下¶
後世之僇咲也¶
　　送彭仲寳赴水廵撿序¶
<pb:KR4d0497_SBCK_009-12a>¶
臨川彭仲寳以温厚之徳深潜之學雅正之文¶
佐&KR0113;¶
皇朝&KR0052;世大典于奎章閣以恩借授衢州龍㳺¶
水北寨廵檢将行謂余曰余儒者也释爼豆而¶
&KR0211;刀非素𫠦從事也非素𫠦從事而從事焉去¶
親逺且困不可乆也以去親逺困不可乆從事¶
于非𫠦從事如曠官何曰天下治禮譲為郛郭¶
而莫能破以詩書為甲胃而莫能入以仁義為¶
干櫓而莫能犯故守之以謹勅之士而有餘天¶
下亂高城深池不為固長刀大劍不為利強&KR0211;¶
<pb:KR4d0497_SBCK_009-12b>¶
劲矢不為威故守之以熊虎之將而不足今天¶
下之民&KR0636;㤙而沐化好善而𢙣𢙣安耕而忌𢧐¶
争者五六十年雖有強王叛将屈強于&KR0190;千里¶
之外不𬨨馳一介之使手&KR0190;寸之革即&KR0350;之𨶕¶
下視區區狗偷䑕窃曽蚍蜉蠛蠓之不若是故¶
夷城塞塹束兵&KR0195;甲&KR0367;然有萬億年固安之势¶
君以&KR0190;十里之地善𢙣不掩乎耳強弱不逃乎¶
目是非不惑乎心&KR0127;裘緩帯足以坐鎮之何曠¶
官之足惧哉吾惟&KR0104;其𫠦不&KR0104;慮其𫠦不慮偹¶
其𫠦不偹仁言而義動雖守&KR0190;十城可也何有¶
<pb:KR4d0497_SBCK_009-13a>¶
于&KR0190;十里哉仲寳以為然遂書以贈之¶
掲文安公文集&KR0195;之九¶
<pb:KR4d0497_SBCK_009-13b>¶
